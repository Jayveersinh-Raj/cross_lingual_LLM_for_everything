The website from which you got to this page is protected by Cloudflare. Email addresses on that page have been hidden in order to keep them from being accessed by malicious bots. You must enable Javascript in your browser in order to decode the e-mail address.If you have a website and are interested in protecting it in a similar way, you can sign up for Cloudflare.
Cloudflare Ray ID: 7aba20bb6eefadc9
•

      Your IP:
      Click to reveal
35.196.195.237
•

Performance & security by Cloudflare
સ્થાનકવાસી જૈન
જેતપુર નિવાસી સ્વ. ગોકળદાસ નરભેરામ વિપાણીના જમાઈ તે રસિકલાલ જીવરાજભાઈ ચિતલીયા (ઉં.વ. ૮૬) તે કુસુમબેનના પતિ. સ્વ. યશવંતભાઈ, નરેન્દ્રભાઈ, સ્વ. હસમુખભાઈ, સૌ. કરુણાબેન રજનીકાંત શેઠના બનેવી તા. ૧૯-૩-૨૩, રવિવારના અમદાવાદ મુકામે અરિહંતશરણ પામેલ છે. લૌકિક વ્યવહાર બંધ રાખેલ છે.
કચ્છી વિશા ઓશવાળ જૈન
ગોધરા હાલે ગાંધીનગરના વિમળાબેન નાનજી રાંભીઆ (ઉં. વ. ૮૩) તા. ૧૯/૩/૨૩ના અવસાન પામેલ છે. પુરબાઇ મણસીના પુત્રવધૂ. નાનજીના પત્ની. લાયજાના દેવકાંબાઇ ઉમરશી સાઇયાંના પુત્રી. હરખચંદ (બચુભાઇ) ઉમરશીના બહેન. ચારૂલતા, અજયના માતુશ્રી. પ્રાર્થના રાખેલ નથી. અજય રાંભીઆ, ૪/સી, અક્ષરદીપ, પ્લોટ ૩૦૬, સેકટર ૨૯, ગાંધીનગર (ગુજ.).
વીઢના કેસરબેન શામજી નાગડા (ઉં. વ. ૯૪) તા.૧૯/૩ના અવસાન પામેલ છે. શામજી દેરાજ રણસીના પત્ની. નવલ, જયશ્રી, દમયંતી, મહેન્દ્ર, ખુશાલ, ચંદનના માતુશ્રી. સાભરાઇ પદ્માબેન જેઠુભાઇ મંજલીયાની પુત્રી. વલ્લભજી, મુલચંદ, પોપટ, નવિન, લક્ષ્મીબેન પ્રેમજી, નિર્મળા શાંતિલાલના બેન. પ્રા: શ્રી વ. સ્થા. જૈન શ્રા.સંઘ સં., કરશન લઘુ નિશર હોલ, દાદર, ટા.૪ થી ૫.૩૦. નિ: મહેન્દ્ર શાહ, ૧૫૦૪-બી, અરેસીયા અલ્ટિસ, બેલબજાર, કલ્યાણ (વેસ્ટ). (ત્વચા દાન કરેલ છે.)
પત્રીના દમયંતીબેન મગનલાલ ગોગરી (ઉં. વ. ૭૬) ૨૦-૩ના અવસાન પામ્યા છે. મોંઘીબાઈ શામજી કચુના પુત્રવધૂ. મગનભાઈના પત્ની. અતુલ, કલ્પેશ, છાયા, ઉષાના માતુશ્રી. છસરા અમૃતબેન જખુભાઈ શીવજી ગંગરના પુત્રી. દિનેશ, હંસાબેન ડાયાલાલ, ચંદન નવિન, નલિની નિલેશ, રેખા મુકેશ, સરોજ દિપક, ગીતા સુધીરના બેન. પ્રાર્થના રાખેલ નથી. નિ. કલ્પેશ ગોગરી: ૬૦૨, ઈન્દ્રાણી, લલ્લુભાઈ પાર્ક, અંધેરી (વે). ૫૮.
સણોસરાના અ.સૌ. જયવંતી મહેન્દ્ર શાહ (નાગડા) (ઉં. વ. ૬૧) તા. ૨૦-૩-૨૩ના દેહપરિવર્તન થયેલ છે. જયાબેન લખમશી આશારીયાના પુત્રવધૂ. લુણીના સોનબાઇ માલશી દેઢીયાના સુપુત્રી. મહેન્દ્રના ધર્મપત્ની. રતાડીયા ગ. ના લોકીતા અંકુર કોરાણીના માતુશ્રી. કાંતીલાલ, દામજી, કિશોર માલશી, લક્ષ્મીબેન લખમશી, વનિતા નવીનના બેન. પ્રા.: યોગી સભાગૃહ, દાદર (ઈ.). ટા. : ૩ થી ૪.૩૦. ઠે. : મહેન્દ્ર શાહ, ૬૦૧, સોહમ હેરિટેજ, ભક્તિ મંદિર રોડ, થાણા – ૪૦૦૬૦૨.
માપરના પ્રેમીલા છેડા (ઉં. વ. ૬૦) તા. ૧૯-૩-૨૩ના દેહત્યાગ કરેલ છે. કેશરબેન પાસુભાઇના પુત્રવધૂ. હરખચંદના ધર્મપત્ની. નિર્મય, પલકના માતુશ્રી. ગોધરા અમ્રતબેન ખેતશી દેવજીના સુપુત્રી. કાન્તિ, નિલેશ, ભાવના, હીનાના બહેન. પ્રા. યોગી સભાગૃહ, પહેલે માળે, દાદર. ટા. ૨ થી ૩.૩૦ ક. ઠે. હરખચંદ છેડા, ૧૫૦૧, શ્રી જયંત દર્શન સ્લેટર રોડ, ગ્રાન્ટ રોડ, મું.-૭.
દશા શ્રીમાળી સ્થા. જૈન
ખાંભા નિવાસી હાલ મલાડ સ્વ. લલિતભાઈ ભગવાનજીભાઈ ફિફાદરાના ધર્મપત્ની ગુણવંતીબેન (ઉં. વ. ૬૮) તે ૧૯/૩/૨૩ના અરિહંતશરણ પામેલ છે. તે રાજ, બિનિતાના માતુશ્રી. હેતલ તથા હાર્દિક મહેતાના સાસુ. સ્વ. મનહરભાઈ, સ્વ. કિશોરભાઈ, ભુપતભાઇ, કિરીટભાઈ ત્રંબકલાલ , સ્વ.કુંદનબેન જીતેન્દ્રભાઈના બેન. પ્રાણલાલભાઈ, સ્વ. અમૃતલાલભાઈ, સ્વ. રસિકલાલભાઈ, સ્વ. છોટાલાલભાઈ, પ્રવીણભાઈ, પુષ્પાબેન ચંદ્રકાન્તભાઈ, સ્વ. ગુણવંતીબેન રમેશચંદ્ર , કોકિલાબેન શરદકુમારના ભાભી. દામનગર નિવાસી સ્વ. ત્રંબકલાલ ગોપાલજી તુરખિયાના દીકરી.બંને પક્ષની પ્રાર્થનાસભા ૨૩/૩/૨૩ ના ૪ થી ૬. શ્રી શ્યામ સત્સંગ ભવન, એકતા નગર, લિંક રોડ, મહાવીર નગર સામે, કાંદિવલી વેસ્ટ. લૌકિક વ્યવહાર બંધ છે.
ઘોઘારી વિશા શ્રીમાળી જૈન
દેવગાણા નિવાસી હાલ બોરીવલી શાહ ગજરબેન તલકચંદના પુત્ર શાહ રમેશચંદ્ર (ઉં. વ. ૭૭) તે મંગળાબેનના પતિ. પ્રવીણા મહેન્દ્રકુમાર, બિપીનભાઈ, કિશોરભાઈ, દિલીપભાઈના ભાઈ. નિંગાળા નિવાસી દોશી રવજીભાઈ મગનભાઈના જમાઈ. મયુરભાઈ, વર્ષાબેન બિપીનકુમાર, વૈશાલી દિપકકુમાર, બીનાના પિતા. હીનાબેનના સસરા. કાર્તિકના દાદા. ૧૮/૩/૨૩ ના અરિહંતશરણ પામેલ છે. લૌકિક વ્યવહાર બંધ રાખેલ છે. મયુર શાહ ૩૦૮, શિવાય બિલ્ડીંગ, શ્રીપાલ નગર, સત્ય નગર બોરીવલી વેસ્ટ.
ડીસા શ્રીમાળી જૈન
તપસ્વી રત્ન શ્રી રમણિકલાલ લલ્લુભાઇ વિરવાડિયા (ઉં. વ. ૮૩) તા.૨૧/૩/૨૩ મંગળવારના સ્વર્ગવાસ થયા છે. પુત્ર: કેતન, નિલેશ પુત્રી: અલકા, સોનલ પૌત્ર: વિરાજ, સૌરભ, તન્મય પૌત્રી: અનેરી, શિખા, ઝીલ, યાશની. પ્રાર્થનાસભા: તા.૨૨/૩/૨૩ ગુરુવાર સાંજે ૪ થી ૫.૩૦. બ્રાહ્મણસભા, ચંદ્રપ્રભુ દહેરાસરની બાજુમાં, પ્રાર્થનાસમાજ, ચર્ની રોડ, મુંબઈ. નિવાસસ્થાન: રાજેન્દ્ર વિહાર, ૫૦૨, ગિલ્ડરલેન, લેમિંગ્ટન રોડ, મુંબઈ સેન્ટ્રલ. મુંબઇ-૮.
કચ્છી ગુર્જર જૈન
કચ્છ માંડવી હાલે વિલેપાર્લા સ્વ. પ્રભાવતીબેન ચીમનલાલ સંઘવીના પુત્રી ઈન્દીરાબેન (ઈન્દુબેન) (ઉં. વ. ૭૨) ૧૯-૩-૨૩ના અરિહંતશરણ પામેલ છે. તે સ્વ. દિનેશભાઈ તથા કૌૈમુદીની સૂર્યકાંત શાહના બેન. સ્વ. પ્રવિણાબેનના નણંદ તથા મેહુલ તથા પારુલ (પૂજા)ના ફઈ. સ્વાતિ તથા હિતેશ વેણીલાલ મહેતાના ફઈજી. મોહિત તથા રીશિતના ફઈ દાદી. પ્રાર્થનાસભા ૨૨-૩-૨૩, બુધવારના સવારે ૯.૩૦થી ૧૧. ઠે. સંન્યાસ આશ્રમ, ૧લે માળે, વિશ્ર્વેશ્ર્વર ભવન, સન્યાસ આશ્રમ કમ્પાઉન્ડ, સંન્યાસ આશ્રમ રોડ, વિલેપારલે (વે). ચક્ષુદાન કરેલ છે.

Save my name, email, and website in this browser for the next time I comment.
નાગપુર: કેન્દ્રીય પ્રધાન નીતિન ગડકરીની ઑફિસમાં ત્રણ ફોન કૉલ્સ કરી શખસે ૧૦ કરોડ રૂપિયા ચૂકવવામાં ન આવે તો નુકસાન પહોંચાડવાની કથિત ધમકી આપ્યા બાદ ભાજપના વરિષ્ઠના નેતાના નાગપુર સ્થિત નિવાસસ્થાન અને ઑફિસની સુરક્ષામાં વધારો કરવામાં આવ્યો હતો.
કૉલ કરનારા શખસે પોતાની ઓળખ જયેશ પૂજારી ઉર્ફે જયેશ કાંથા તરીકે આપી હતી. આ જ શખસે જાન્યુઆરીમાં પણ ગડકરીની ઑફિસમાં ફોન કૉલ કરીને ધમકી આપી હતી, એમ પોલીસે જણાવ્યું હતું.
ઝોન-૩ના ડેપ્યુટી પોલીસ કમિશનર રાહુલ મદનેએ જણાવ્યું હતું કે નાગપુરમાં ઑરેન્જ સિટી હૉસ્પિટલની સામે આવેલી ગડકરીની પબ્લિક રિલેશન્સ ઑફિસમાં મંગળવારની સવારે બે અને બપોરે ૧૨ વાગ્યાની આસપાસ એક કૉલ આવ્યો હતો.
કૉલ કરનારા શખસે ૧૦ કરોડ રૂપિયાની માગણી કરી હતી. રૂપિયા ચૂકવવામાં ન આવે તો નુકસાન પહોંચાડવાની ધમકી આપી હતી.
આ પ્રકરણે ગડકરીના સ્ટાફ દ્વારા પોલીસને જાણ કરવામાં આવી હતી. પોલીસે આ મામલે તપાસ હાથ ધરી હતી અને ગડકરીના નિવાસસ્થાન અને ઑફિસ ફરતે સુરક્ષા વધારી દેવામાં આવી હતી, એમ ડીસીપીએ જણાવ્યું હતું.
પોલીસના જણાવ્યા મુજબ ૧૪ જાન્યુઆરીએ પણ ગડકરીની ઑફિસમાં પૂજારી નામના શખસે કૉલ કર્યો હતો અને ૧૦૦ કરોડ રૂપિયાની માગણી કરી હતી. કૉલ કરનારા શખસે પોતાની ઓળખ દાઉદ ઈબ્રાહિમ ગૅન્ગના સભ્ય તરીકે આપી હતી.
નોંધનીય છે કે હત્યાના એક કેસમાં મૃત્યુદંડની સજા થયા બાદ પૂજારી નામના એક ગુંડાને કર્ણાટકના બેલગાવી સ્થિત હિંદાલગા જેલમાં રાખવામાં આવ્યો છે. ધમકીભર્યા કૉલ્સમાં પોતાની સંડોવણીનો તેણે ઇનકાર કરી દીધો હતો. (પીટીઆઈ)ઉ

Save my name, email, and website in this browser for the next time I comment.
ગૂડી પડવાથી શરૂ થતી ચૈત્રી નવરાત્રિના સ્વાગતની તૈયારી અનેક મંદિરોમાં કરવામાં આવી હતી. કાનપુરના બરાહ દેવી મંદિરમાં આબાલવૃદ્ધો-મહિલાઓએ ચૈત્રી નવરાત્રિની તૈયારી મંગળવારથી જોરશોરથી શરૂ કરી હતી. (પીટીઆઈ)

Save my name, email, and website in this browser for the next time I comment.
THE BOMBAY SAMACHAR PVT. LTD.Red House, S. A. Brelvi Road, Horniman Circle, Fort,Mumbai – 400 001.Email : [email protected]Phone : 091-22-2204 5531 / 2287 4490 / 2285 1744THE BOMBAY SAMACHAR PVT. LTD. – Ahmedabad 6/C, Suryapath, Opp. White House, Panchvati 1st Lane, Panchvati, Ahmedabad – 380 006 Phone : (079) 26430744 / 2642 1783 – 84 Fax : (079) 2642 1386THE BOMBAY SAMACHAR PVT. LTD. – Baroda 31, Megh Dhanush, Gotri Road, Transpek Circle, Race Course, Baroda – 390 015 Phone : (0265) 233 6644 / 233 6444 Fax : (0265) 233 5993THE BOMBAY SAMACHAR PVT. LTD. – Bangaluru S-809 Manipal Centre, South Block, 47 Dickenson Road, Bangaluru – 560 042. Phone : (080) 2558 6048 / 2558 9432 Fax : (080) 2558 6048 THE BOMBAY SAMACHAR PVT. LTD. – New Delhi 3/6-7, INS Building, Rafi Marg, New Delhi – 110 001. Phone : (011) 2371 5401 Extn. : 249 / 2332 6760 – 62 Fax : (011) 2332 6773ઘરે ઘરે શરણાઈના સૂરોને પ્રચલિત કરનારા ઉસ્તાદ બિસ્મીલ્લાહ ખાનનો આજે જન્મદિવસ છે. 1916માં જન્મેલા કમરૂદ્દીન ખાન એટલે કે બિસ્મીલ્લાહ ખાન આજે તો આપણી વચ્ચે નથી, પણ તેમની કલા તેમને હંમેશાં જીવંત રાખશે. સંગીતમય પરિવારમાં જન્મેલા ભારત રત્ન બિસ્મીલ્લાહ ખાન નાનપણથી જ આ કલા તરફ વળેલા હતા. તેમના દાદા શરણાઈ બનાવવાનું કામ કરતા. તેમના પિતા સહિતના પરિવારના સભ્યો શરણાઈવાદનમાં રહ્યા. બિસ્મીલ્લાહ ખાન પણ આ ક્ષેત્રે જ આગળ વધ્યા. છ વર્ષની ઉંમરે તેઓ વારાણસી ચાલ્યા ગયા અને કાકા સાથે શરણાઈવાદનના કાર્યક્રમોમાં જવા લાગ્યા. 1937માં ઓલ ઈન્ડિયા કોન્ફરન્સમાં તેમણે શરણાઈ વગાડી અને આ સંગીતના સાધનને લાઈમલાઈટમાં લાવી દીધું. લોકોએ તેમને ખૂબ વખાણ્યા. તેમની શરણાઈ એટલી તો લોકપ્રિય બની કે આઝાદીના દિવસે 15મી ઓગસ્ટ, 1947ના રોજ જ્યારે લાલ કિલ્લા પર તિરંગો લરેહાયો ત્યારે પણ તેમણે શરણાઈ વગાડી હતી. તેઓ હિન્દુ અને મુસ્લિમ બન્ને પ્રસંગોમાં શરણાઈ વગાડવા જતા હતા અને તેથી તેઓ કોમી એકતાનું પ્રતીક પણ કહેવાતા.ખૂબ જ સાદું જીવન જીવતા બિસ્મીલ્લાહ ખાને એક કાર્યક્રમમાં શિવસેનાના સુપ્રીમો બાળ ઠાકરેને 40 મિનિટ સુધી શરણાઈ સંભળાવી મંત્રમુગ્ધ કરી દીધા હતા. તેમણે દેશ-વિદેશમાં ઘણા કાર્યક્રમોમાં શ્રોતાઓને ડોલાવ્યા છે. જોકે આટલા જાણીતા શરણાઈવાદકે માત્ર એક હિન્દી ફિલ્મ ગૂંજ ઊઠી શહેનાઈમાં શરણાઈ વગાડી છે. તે સિવાય તેમણે અન્ય કોઈ ફિલ્મમાં કામ કર્યું નથી. તેમની એક અધૂરી ઈચ્છા હતી કે તેઓ ઈન્ડિયા ગેટ ખાતે શરણાઈ વગાડે અને શહિદોને શ્રદ્ધાંજલિ આપે. જોકે આ ઈચ્છા પૂરી ન થઈ અને ગંગાના કિનારે લહેરો સાથે સૂર મિલાવનારા આ શરણાઈવાદકે 2006માં પ્રાણ ત્યજી દીધા. ત્યારે આજે તેમના જન્મદિવસે તેમને કહેવાનું મન થાય છે, તેરી શહેનાઈ બોલે, સુન કે દિલ મેરા ડોલે…

Save my name, email, and website in this browser for the next time I comment.
પ્રખ્યાત અભિનેત્રી અને નેતા કિરણ ખેર કોરોના વાયરસથી સંક્રમિત થયા છે. તેમણે સોમવારે સોશિયલ મીડિયા દ્વારા આ માહિતી આપી હતી, ત્યારબાદ તેમના ચાહકો અને શુભેચ્છકોએ તેમને ઝડપથી સ્વસ્થ થવાની શુભેચ્છા પાઠવી હતી.
ચંદીગઢના સાંસદ કિરણ ખેરે તેમના સોશિયલ મીડિયા હેન્ડલ પર લખ્યું હતું કે- “હું કોવિડ પોઝિટિવ મળી આવી છું તેથી જે પણ મારા સંપર્કમાં આવ્યા છે, તેઓ કૃપા કરીને તેમનો ટેસ્ટ કરાવે.”કોરોના દરમિયાન એટલે કે 2021માં તેઓ મલ્ટીપલ માયલોમાથી પીડિત હતા. મલ્ટીપલ માયલોમા એક પ્રકારનું બ્લડ કેન્સર છે જેના માટે ઓમ શાંતિ ઓમ ફેમ અભિનેત્રીએ સમયસર સારવાર લીધી હતી અને આ જીવલેણ રોગમાંથી બહાર આવ્યા હતા.નોંધનીય છે કે કિરણ ખેર એક અનુભવી અભિનેત્રી છે જેમણે રાજકારણમાં પણ પોતાની પકડ મજબૂત કરી છે. તેઓ વરિષ્ઠ અભિનેતા અનુપમ ખેરના પત્ની છે. કિરણે 1986માં ‘આસારા પ્યાર દા’ નામની પંજાબી ફીચર ફિલ્મથી ફિલ્મ જગતમાં પ્રવેશ કર્યો હતો અને પછી લગભગ એક દાયકા સુધી વિરામ લીધો હતો. આ પછી તેમણે થિયેટરથી વાપસી કરી હતી અને ફરીથી બોલિવૂડમાં એન્ટ્રી કરી હતી. તેમણે શ્યામ બેનેગલની ‘સરદારી બેગમ’થી બોલિવૂડ ફિલ્મોમાં અભિનયની શરૂઆત કરી હતી.તેમણે બોલિવૂડની ઘણી સુપરહિટ ફિલ્મોમાં કામ કર્યું છે જેમાં ‘મેં હું ના’, ‘હમ તુમ’, ‘વીર-ઝારા’, ‘દેવદાસ’, ‘મંગલ પાંડેઃ ધ રાઇઝિંગ’, ‘દોસ્તાના’ અને ‘રંગ દે બસંતી’ સામેલ છે. સમાવેશ થાય છે. આ સિવાય 70 વર્ષીય અભિનેત્રી ‘ઈન્ડિયાઝ ગોટ ટેલેન્ટ’, ‘કન્યાદાન’ અને ‘પ્રતિમા’ જેવા ઘણા ટેલિવિઝન શોમાં પણ જોવા મળ્યા છે.તેમની રાજકીય કારકિર્દી વિશે વાત કરીએ તો, તેઓ 2009માં ભારતીય જનતા પાર્ટીમાં જોડાયા હતા અને સામાન્ય ચૂંટણી જીત્યા હતા અને ચંદીગઢથી સાંસદ બન્યા હતા. તેઓ એક વખત 2014માં અને બીજી વખત 2019માં એમ બે વખત ચંદીગઢથી જીત્યા છે.

Save my name, email, and website in this browser for the next time I comment.
મંગળવારે આર્યસમાજના ૧૪૮મા સ્થાપના દિન નિમિત્તે નવી દિલ્હીના આર્યસમાજ ભવનમાં યોજાયેલા કાર્યક્રમમાં નાના બાળકો સાથે કેન્દ્રના ગૃહપ્રધાન અમિત શાહ અને ગુજરાતના રાજ્યપાલ આચાર્ય દેવવ્રતે ગૂ્રપ ફોટો પડાવ્યો હતો. (પીટીઆઈ )

Save my name, email, and website in this browser for the next time I comment.
અમદાવાદના સાયન્સ સિટીની એક્વાટિક ગૅલેરીમાં લેમન શાર્ક તથા અન્ય માછલીઓને આહાર આપતો સ્થાનિક કર્મચારી. (પીટીઆઈ )

Save my name, email, and website in this browser for the next time I comment.
(અમારા પ્રતિનિધિ તરફથી)
ભુજ: સીમાવર્તી કચ્છના છેવાડાના વિસ્તારોમાં ઓરી-અછબડાની બીમારીને નાથવા માટે અત્યંત આવશ્યક રસીકરણના જોવા મળી રહેલા સદંતર અભાવને કારણે અત્યારે ઓરી ફાટી નીકળતાં આરોગ્ય વિભાગ દોડતું થયું છે.
કચ્છમાં વીતેલા માત્ર બે માસમાં ૬ મહિનાથી ૧૧ વર્ષના બાળકોમાં સત્તાવાર યાદી પ્રમાણે ઓરીના ૨૬ જેટલા કેસ સામે આવ્યા છે જેમાં સૌથી વધુ અંજારમાં નવ બાળદર્દીઓ નોંધાયા હતા, જ્યારે ગાંધીધામમાં સાત, ભુજમાં બે કેસ લઘુમતી વિસ્તારમાં અને તાલુકાના સુખપર ગામે એક કેસ સામે આવ્યો હતો. જ્યારે માંડવીમાં ત્રણ, ભચાઉમાં બે અને નખત્રાણામાં પણ એક બાળકમાં ઓરીના લક્ષણ જોવા મળ્યા હતા. ભુજ તાલુકાના સીમાવર્તી ખાવડા અને પચ્છમ વિસ્તારના કિનારામાં ઓરીથી એક બાળકીનું શંકાસ્પદ મોત થયું હોવાના પણ ચિંતાજનક અહેવાલો સામે આવ્યા છે.
અંજાર-ગાંધીધામ ઉપરાંત સીમાવર્તી ખાવડા અને પચ્છમમાં ઓરીનો વ્યાપ સતત વકરી રહ્યો છે. ગ્રામજનોના જણાવ્યા અનુસાર પચ્છમમાં દૈનિક ૧૦ નવા ઓરી-અછબડાના કેસ નોંધાઈ રહ્યા છે જેને કારણે દરેક ઘરમાં બીમારીના ખાટલા જોવા મળી રહ્યા છે. બીમારી ફેલાયા બાદ સફાળા જાગેલા આરોગ્ય વિભાગે સર્વે શરૂ કર્યો છે.
ઓરી એક વાઈરલ બીમારી છે જેમાં ત્વચા પર લાલ ફોલ્લીઓ અને નાના બાળકોમાં વહેતું નાકનું કારણ બને છે. આ રોગ વાઈરસથી થાય છે અને ચેપગ્રસ્ત બાળકથી અન્ય બાળકોમાં ઝડપથી ફેલાય છે.

Save my name, email, and website in this browser for the next time I comment.
સૂચવેલ લખાણ: અમારી વેબસાઇટ સરનામું છે: http://localhost/newsસૂચવેલ લખાણ: જ્યારે મુલાકાતીઓ વેબસાઇટ પર ટિપ્પણીઓ છોડે છે ત્યારે અમે ટિપ્પણીઓ ફોર્મમાં બતાવેલ ડેટા એકત્રિત કરીએ છીએ, અને મુલાકાતીઓની IP સરનામું અને સ્પામ શોધને સહાય કરવા માટે બ્રાઉઝર વપરાશકર્તા એજન્ટ સ્ટ્રિંગ.તમારા ઇમેઇલ સરનામાં (જેને હેશ પણ કહેવાય છે) માંથી બનાવેલ અનામિત સ્ટ્રિંગ, Gravatar સેવાને પ્રદાન કરવામાં આવી શકે છે તે જોવા માટે કે તમે તેનો ઉપયોગ કરી રહ્યાં છો. Gravatar સેવાની ગોપનીયતા નીતિ અહીં ઉપલબ્ધ છે: https://automattic.com/privacy/. તમારી ટિપ્પણીની મંજૂરી પછી, તમારી પ્રોફાઇલની ચિત્ર તમારી ટિપ્પણીના સંદર્ભમાં જાહેર જનતા માટે દૃશ્યક્ષમ છે.સૂચવેલ લખાણ: જો તમે રજિસ્ટર્ડ યુઝર છો અને વેબસાઈટ પર ઈમેજો અપલોડ કરો, તો તમારે એક્સઆઇએચ જીપીએસ સ્થાન માહિતી સાથેની છબીઓ અપલોડ કરવાનું ટાળવું જોઈએ. વેબસાઇટ પરના મુલાકાતીઓ વેબસાઇટ પરની છબીઓના કોઈપણ સ્થાન ડેટાને ડાઉનલોડ કરી અને બહાર કાઢે છે.સૂચવેલ લખાણ: જો તમે અમારી સાઇટ પર કોઈ ટિપ્પણી છોડો છો તો તમે કૂકીઝમાં તમારું નામ, ઇમેઇલ સરનામું અને વેબસાઇટ બચાવવા માટે પસંદ કરી શકો છો. આ તમારી સગવડ માટે છે જેથી જ્યારે તમે બીજી ટિપ્પણી છોડો ત્યારે તમને ફરીથી તમારી વિગતો ભરવાનું રહેશે નહીં. આ કૂકીઝ એક વર્ષ માટે ચાલશે.If you visit our login page, we will set a temporary cookie to determine if your browser accepts cookies. This cookie contains no personal data and is discarded when you close your browser.જ્યારે તમે લૉગ ઇન કરો છો, ત્યારે અમે તમારી લૉગિન માહિતી અને તમારી સ્ક્રીન ડિસ્પ્લે પસંદગીઓને સાચવવા માટે ઘણી કૂકીઝ પણ સેટ કરીશું. લૉગિન કૂકીઝ બે દિવસ માટે છેલ્લામાં છે, અને સ્ક્રીન વિકલ્પો કૂકીઝ એક વર્ષ માટે છેલ્લા. જો તમે & quot; યાદ રાખો & quot; પસંદ કરો છો, તો તમારું લોગિન બે અઠવાડિયા સુધી ચાલુ રહેશે. જો તમે તમારા એકાઉન્ટમાંથી લોગ આઉટ કરો છો, તો લૉગિન કૂકીઝને દૂર કરવામાં આવશે.જો તમે કોઈ લેખને સંપાદિત કરો છો અથવા પ્રકાશિત કરો છો, તો તમારા બ્રાઉઝરમાં એક વધારાની કૂકી સાચવવામાં આવશે. આ કૂકીમાં કોઈ વ્યક્તિગત માહિતી શામેલ નથી અને ફક્ત તમે સંપાદિત કરેલા લેખની પોસ્ટ ID સૂચવે છે. તે 1 દિવસ પછી સમાપ્ત થાય છેસૂચવેલ લખાણ: આ સાઇટ પરના લેખોમાં એમ્બેડેડ સામગ્રી (ઉ.દા .. વિડિઓઝ, છબીઓ, લેખો વગેરે) શામેલ હોઈ શકે છે. અન્ય વેબસાઇટ્સની ઍમ્બેડ કરેલી સામગ્રી ચોક્કસપણે તે જ રીતે વર્તે છે જેમ કે મુલાકાતી અન્ય વેબસાઇટની મુલાકાત લીધી હોય.આ વેબસાઇટ્સ તમારા વિશેનો ડેટા એકત્રિત કરી શકે છે, કૂકીઝનો ઉપયોગ કરી શકે છે, વધારાની તૃતીય-પક્ષના ટ્રેકિંગને એમ્બેડ કરી શકે છે અને તે એમ્બેડેડ કન્ટેન્ટ સાથે તમારા ક્રિયાપ્રતિક્રિયાને મોનિટર કરી શકો છો, જો તમારી પાસે કોઈ એકાઉન્ટ હોય અને તે વેબસાઇટ પર લૉગ ઇન હોયસૂચવેલ લખાણ: If you request a password reset, your IP address will be included in the reset email.સૂચવેલ લખાણ: જો તમે કોઈ ટિપ્પણી છોડો છો, તો ટિપ્પણી અને તેના મેટાડેટા અનિશ્ચિત સમય સુધી જાળવી રાખવામાં આવે છે. આ એટલા માટે છે કે અમે કોઈપણ અનુવર્તી ટિપ્પણીઓને તેમને મધ્યસ્થતા કતારમાં રાખવાને બદલે ઓળખી શકીએ અને મંજૂર કરી શકીએઅમારી વેબસાઇટ (જો કોઈ હોય તો) પર નોંધણી કરનારા વપરાશકર્તાઓ માટે, અમે તેમની વ્યક્તિગત પ્રોફાઇલમાં તેઓ જે વ્યક્તિગત માહિતી પ્રદાન કરે છે તે સંગ્રહ પણ કરીએ છીએ. બધા વપરાશકર્તાઓ કોઈપણ સમયે તેમની વ્યક્તિગત માહિતી જોઈ, સંપાદિત કરી અથવા કાઢી શકે છે (સિવાય કે તેઓ તેમના વપરાશકર્તાનામ બદલી શકતા નથી). વેબસાઇટ સંચાલકો પણ તે માહિતી જોઈ અને સંપાદિત કરી શકે છેસૂચવેલ લખાણ: જો તમારી પાસે આ વેબસાઇટ પર કોઈ એકાઉન્ટ છે અથવા તમે ટિપ્પણીઓ આપી દીધી હોય, તો તમે અમને આપેલા કોઈપણ ડેટા સહિત, અમારા વિશે અમે જે વ્યક્તિગત ડેટા ધરાવે છે તેની નિકાસ ફાઇલ મેળવવાની વિનંતી કરી શકો છો. તમે વિનંતી કરી શકો છો કે અમે તમારા વિશેના કોઈપણ વ્યક્તિગત ડેટાને કાઢી નાખીએ. આમાં કોઈ પણ માહિતીનો સમાવેશ થતો નથી જે અમે વહીવટી, કાનૂની, અથવા સુરક્ષા હેતુઓ માટે રાખવા માટે બંધાયેલા છીએ.સૂચવેલ લખાણ: મુલાકાતીની ટિપ્પણીઓને સ્વયંચાલિત સ્પામ શોધ સેવા દ્વારા તપાસવામાં આવી શકે છે.નવી દિલ્હી: થાણે મ્યુનિસિપલ કમિશનર અભિજિત ભાંગરએ વર્ષ ૨૦૨૩-૨૪ માટે રૂ. ૪,૩૭૦ કરોડનું નવા કરવેરા વિનાનું બજેટ મંગળવારે રજૂ કર્યું હતું.
બજેટ રજૂ કર્યા બાદ પત્રકારોને આપેલી મુલાકાતમાં તેમણે કહ્યું હતું કે બજેટમાં ચોખ્ખાઈ, હૅલ્થકેર, શિક્ષણ અને ખાડામુક્ત રસ્તાઓ જેવી બાબતો પર ધ્યાન કેન્દ્રિત કરવામાં આવ્યું હતું. ભંડોળ એકઠું કરવા માટે ટીએમસીએ ઑપન માર્કેટમાં રૂ. ૫૦ કરોડના બૉન્ડ બહાર પાડવાનો નિર્ણય લીધો છે. બૉન્ડ પર સરકાર ૧૩ ટકા સબસિડી આપતી હોવાને કારણે આ નિર્ણય
લેવામાં આવ્યો હોવાનું તેમણે કહ્યું હતું.
પાલિકાને મિલકત વેરા મારફતે રૂ. ૭૬૧.૭૨ કરોડ, ડેવલપમેન્ટ ફંડ મારફતે રૂ. ૫૬૫ કરોડ, સ્થાનિક સંસ્થા કર મારફતે રૂ. ૧૨૬૭.૭૯ કરોડ, પાણીવેરા મારફતે રૂ. ૨૨૫ કરોડ, ફાયર ટૅક્સ મારફતે રૂ. ૧૩૨ કરોડ અને એસ્ટેટ ઈન્કમ મારફતે રૂ. ૧૯.૬૫ કરોડની આવક થવાની અપેક્ષા છે, એમ તેમણે કહ્યું હતું.
રૂ. ૧૬૬૦ કરોડના મૂડી ખર્ચનો અને રૂ. ૨૭૦૮.૮૩ કરોડના મહેસૂલી ખર્ચનો બજેટમાં પ્રસ્તાવ મુકવામાં આવ્યો છે, એમ તેમણે કહ્યું હતું.
પાલિકાએ ઝીરો ગાર્બેજ પ્રોગ્રામ માટે રૂ. ૮૦ કરોડ, ટ્રાન્સફર સ્ટેશન માટે રૂ. ૨૩ કરોડ, મટિરિયલ રિકવરી સેન્ટર માટે રૂ. ૪૫ કરોડ, રોડની સફાઈ માટે રૂ. ૮૫ કરોડ, રસ્તાના સમારકામ માટે રૂ. ૩૦૦ કરોડ અને દિવાસ્થિત પ્રોસેસિંગ પ્લાન્ટ માટે રૂ. ૧૦ કરોડ ફાળવ્યા છે.
શહેરના ૯૦૦ કરતા પણ વધુ શૌચાલયને સુધારવા માટે ટીએમસી મેગા ઝુંબેશ હાથ ધરશે.
જાહેર શૌચાલયની જાળવણી માટે રૂ. ૧૦ કરોડ ફાળવવામાં આવ્યા હોવાનું તેમણે કહ્યું હતું.
શહેરના સુશોભીકરણ માટે રૂ. ૩૦ કરોડ, શહેરના તળાવના સુશોભિકરણ માટે રૂ. ૧૦ કરોડ ફાળવવામાં આવ્યા હોવાનું તેમણે કહ્યું હતું.
મુખ્ય પ્રધાન માતૃત્વ સુરક્ષા યોજના અંતર્ગત પ્રસૂતિગૃહને સશક્તિકરણ માટે રૂ. ૧૨ કરોડ ફાળવવામાં આવ્યા છે.
કલવાસ્થિત છત્રપતિ શિવાજી મહારાજ હૉસ્પિટલની ક્ષમતા હાલના ૫૦૦ પલંગથી વધારીને બમણી એટલે કે ૧૦૦૦ પલંગની કરવામાં આવશે.
વંદનીય બાળાસાહેબ ઠાકરે હૉસ્પિટલનો વ્યાપ વધારવા રૂ. ૧૦ કરોડ ફાળવવામાં આવશે.
શૈક્ષણિક માળખું સુધારવા પાલિકા તેનાં અધિકારક્ષેત્રના વિસ્તારમાં સીબીએસઈ સ્કૂલો શરૂ કરશે.
પ્રાથમિક શિક્ષણમાં સુવિધા સુધારવા માટે રૂ. ૩૨ કરોડ ફાળવવામાં આવ્યા છે.
(અટલ મિશન ફૉર રિજ્યૂવેનેશન ઍન્ડ અર્બન ટ્રાન્સફોર્મેશન) અમૃત-ટૂ યોજના હેઠળ પાણીપુરવઠોે સુધારવા રૂ. ૧૦૦ કરોડ, દિવા-મુંબ્રા વિસ્તારમાં પાણીપુરવઠા માટે રૂ. ૫૦ કરોડ ફાળવવામાં આવ્યા છે.
ક્લ્સ્ટર ડેવલપમેન્ટ માટે રૂ. ૭૭ કરોડ ફાળવવામાં આવ્યા છે. જેમનાં ઘર રિડેવલપમેન્ટમાં ગયાં છે તેમની સગવડ માટે સરકારી જમીન પર ટેનામેન્ટ બાંધવાની પણ યોજના છે.
ધર્મવીર આનંદ દીઘે સ્વયં રોજગાર યોજના હેઠળ વંચિત મહિલાઓની મદદ માટે રૂ. ૧૮ કરોડ ફાળવવામાં આવ્યા છે. મહિલા અને બાળકલ્યાણ માટે રૂ. ૩૩ કરોડ અને હૅન્ડિકૅપ વેલ્ફેર યોજના માટે રૂ. ૧૪ કરોડ ફાળવવામાં આવ્યા છે.
રૂ. ૨૩૦ કરોડના ટ્રાન્સપોર્ટ બજેટમાં ડબલડેકર બસ અને વધારાની ઈલેક્ટ્રીક ઍરકન્ડિશન્ડ બસનો સમાવેશ થાય છે, એમ તેમણે કહ્યું હતું. (એજન્સી)

Save my name, email, and website in this browser for the next time I comment.
ડીઝલ પરની નિકાસ પરનો વિન્ડફોલ ટૅક્સ વધારાયોનવી દિલ્હી: ડીઝલની નિકાસ પરનો વિન્ફોલ પ્રોફિટ ટૅક્સમાં અગાઉના પ્રતિલિટર રૂ. ૦.૫૦થી વધારીને એક રૂપિયો કર્યો છે, તો સ્થાનિક સ્તરે ઉત્પાદન કરવામાં ક્રૂડ ઑઈલ પરનો વેરો ઘટાડયો હોવાનું સત્તાવાર રીતે બહાર પાડવામાં આવેલા આદેશમાં જણાવવામાં આવ્યું હતું.
ઓએનજીસી જેવી કંપનીઓ દ્વારા ઉત્પાદન કરવામાં આવતા ક્રૂડ ઑઈલ પરના વેરો અગાઉના પ્રતિટન રૂ. ૪૪૦૦થી ઘટાડીને રૂ. ૩૫૦૦ કરવામાં આવ્યો હોવાનું ૨૦ માર્ચે બહાર પાડવામાં આવેલા આદેશમાં જણાવવામાં આવ્યું હતું.
સરકારે ડીઝલની નિકાસ પરનો વિન્ફોલ પ્રોફિટ ટૅક્ટ અગાઉના પ્રતિલિટર રૂ. ૦.૫૦થી વધારીને એક રૂપિયો કર્યો છે.
નવો દર ૨૧મી માર્ચથી અમલમાં આવ્યો છે.
જમીન તેમ જ દરિયામાંથી કાઢવામાં આવતાં ક્રૂડ આમજઈલને રિફાઈન કરીને પેટ્રોલ, ડીઝલ અને ઍવિયેશન ટર્બાઈન ફ્યૂઅલ (એટીએફ) જેવાં ઈંધણમાં પરિવર્તિત કરવામાં આવે છે.
અગાઉના બે અઠવાડિયાના દરને આધારે દર પખવાડિયે ટૅક્સના દરની સમીક્ષા કરવામાં આવે છે.
ભારતે ગયા વર્ષની પહેલી જુલાઈએ સૌપ્રથમવાર વિન્ડફોલ પ્રોફિટ ટૅક્સ લાગુ કર્યો હતો અને ઊર્જા કંપનીઓના સુપર નોર્મલ પ્રોફિટ ટૅક્સ લાગુ કરતા દેશની યાદીમાં જોડાયું હતું.
એક તબક્કે પેટ્રોલ તેમ જ એટીએફ નિકાસ પર પ્રતિલીટર રૂ. ૬ અને ડીઝલની નિકાસ પર પ્રતિલીટર રૂ. ૧૩ નિકાસ વેરો વસૂલવામાં આવતો હતો.
સ્થાનિક સ્તરે ઉત્પાદન કરવામાં આવતા ક્રૂડ ઑઈલ પર પણ પ્રતિટન રૂ. ૨૩,૨૫૦નો વિન્ડફોલ પ્રોફિટ ટૅક્સ લાદવામાં આવ્યો હતો.
પ્રથમ જ સમીક્ષા બેઠકમાં પેટ્રોલ પરનો નિકાસ વેરો રદ કરવામાં આવ્યો હતો.
૪ માર્ચે યોજાયેલી સમીક્ષા બેઠકમાં એટીએફ પરનો નિકાસ વેરો પણ રદ કરવામાં આવ્યો હતો.
ગુજરાતના જામનગર ખાતે વિશ્ર્વનું સૌથી મોટું રિફાઈનરી કૉમ્પલેક્સ રિલાયન્સ ઈન્ડસ્ટ્રીસ લિ. અને રૉસનેફ્ટનો ટેકો ધરાવતી નાયરા એનર્જી ઈંધણીની નિકાસ કરતા દેશના પ્રાથમિક નિકાસકર્તા છે. પ્રતિબેરલ મુકરર કરવામાં આવેલા ૭૫ ડૉલર કરતા વધુ કિંમતે કરવામાં આવતા ક્રૂડ ઑઈલના વેચાણ થકી થયેલા વિન્ડફોલ પ્રોફિટ ટૅક્સ પર સરકાર કરવેરો લાગુ કરે છે. (એજન્સી)

Save my name, email, and website in this browser for the next time I comment.
(અમારા પ્રતિનિધિ તરફથી)
ભુજ: કચ્છના વિશ્ર્વપ્રસિદ્ધ યાત્રાધામ માં આશાપુરા માતાજીના સ્થાનક માતાના મઢ અને ભુજના ઐતિહાસિક આશાપુરા મંદિર ખાતે દર વર્ષે ઉજવાતા ચૈત્ર નવરાત્રી પર્વની પારંપરિક ઉજવણી ઘટસ્થાપનની ધાર્મિક વિધિ બાદ બુઘવારથી શરૂ થશે.
દરમિયાન ચૈત્રી નવરાત્રી પર્વનું સમાપન ચૈત્ર સુદ સાતમ તા.૨૮મી માર્ચ મંગળવારે રાત્રે ૮:૩૦ કલાકે જગદંબા પૂજન બાદ હોમહવનની ધાર્મિક વિધિનો આરંભ થશે. જેના બાદ મોડી રાત્રે એક વાગ્યે શ્રીફળ હોમ સાથે આ પર્વનો સમાપન કરાશે. રાત્રે ૯:૪૫ કલાકે જગદંબા પૂજન બાદ રાત્રે એક કલાકે મઢ જાગીર અધ્યક્ષ યોગેન્દ્રસિંહજી રાજાબાવાના હસ્તે હોમ હવનની વિધિનો પ્રારંભ થશે. ત્યારબાદ શ્રીફળ હોમવા સાથે આ પર્વની પૂર્ણાહુતી થશે.
કચ્છધરાના કુળદેવી માં આશાપુરા માતાજીના સ્થાનક માતાના મઢ ખાતે અશ્ર્વિની નવરાત્રી પર્વની જેમ જ ઉજવાતા ચૈત્રી નવરાત્રી પર્વની ઉજવણી પણ હર્ષોલ્લાસથી કરવામાં આવે છે અને આ વખતે નવરાત્રીના પર્વની ઉજવણી દરમ્યાન ફરી માથું ઊંચકી રહેલા કોરોના વાઇરસના વધી રહેલા સંક્રમણને કારણે રાજ્ય સરકાર દ્વારા બહાર પાડવામાં આવેલી માર્ગદર્શિકાના ચુસ્ત પાલનનું ખાસ ધ્યાન રાખવામાં આવશે.
અત્રે ઉલ્લેખનીય છે કે, આસો નોરતાની જેમ ઉજવાતા આ ચૈત્ર નવરાત્રી દરમ્યાન મોટી સંખ્યામાં માઇભક્તો માતાજીના દર્શને આવે છે તો વળી નવરાત્રી દરમ્યાન મંદિર પરિસરમાં માતાજીના ગરબાની સ્થાપના કરી દરરોજ રાત્રે દુહા અને છંદ સાથે ગ્રામજનો તેમજ ભાવિકો દ્વારા રાસ ગરબાની રમઝટ બોલાવાય છે.

Save my name, email, and website in this browser for the next time I comment.
સુરતમાં ઉત્રાણ પાવર સ્ટેશનનો 85 મીટર ઊંચો કુલિંગ ટાવરને આજે એક્સપ્લોઝરની મદદથી પાંચ સેકન્ડમાં તોડી પાડવામાં આવ્યો હતો. કહેવાની જરૂર નથી આમ કરવા પાછળ વિશેષ ટીમ અને તૈયારી કરવામાં આવી હતી. જેમાં રાજસ્થાનથી ડિમોલિશન એક્સપર્ટ આનંદ શર્મા સુરત આવ્યા હતા. અને આ આખું એક્સપ્લોઝિવ બ્લાસ્ટ તેમના નેતૃત્વમાં થયું હતું. વિશેષ ટેક્નોલોજીની મદદથી તોડી પાડવા માટે ટાવરના 1300 જગ્યા પર એક્સપ્લોઝિવ પ્લાન કરાયો હતો. સિક્વન્સમાં હોલ પાડી એક્સપ્લોઝિવ ફીટ કરાયો હતો પછી તેમને અલગ અલગ ટાઈમિંગે બ્લાસ્ટ કરાયો હતો. આ ટાઈમિંગનું ખાસ ધ્યાન રાખીને બ્લાસ્ટ થતા આખો ટાવર ધીમે ધીમે સિક્વન્સમાં સીધો નીચે પડી ગયો હતો.
આ ટાવર તાસ ના પત્તાની જેમ તોડવા માટે ખૂબ જ મહેનત કરવામાં આવી હતી. જુદી જુદી ખાસ ટીમો તૈયાર કરીને છેલ્લા ઘણા સમયથી તૈયારી કરવામાં આવતી હતી. ઉત્રાણ પાવર સ્ટેશનના કુલિંગ ટાવરને એક જ ધડાકે તોડી પાડવા માટે અમદાવાદની કૈલાશ મેટલ કોર્પોરેશનને કામ સોંપવામાં આવ્યું હતું. જેમાં તેમણે દેશના ડિમોલિશન એક્સપર્ટની મદદ લઈ આ ટાવરને આજે પાંચ સેકન્ડમાં જ જમીનદોસ્ત કરી નાખ્યું હતું.દેશમાં એક્સપ્લોઝિવના મદદથી મોટા સ્ટ્રક્ચરો ડિમોલેશન કરવાની પ્રક્રિયા ખૂબ જ સરળ બનતી થઈ ગઈ છે. અને સસ્તી પણ થઈ છે. ઉત્રાણ પાવર સ્ટેશનનો કુલિંગ ટાવર તોડી પાડવા માટે નોન ઈલેક્ટ્રીક એક્સપ્લોઝિવ મટિરીયલનો ઉપયોગ કર્યો હતો. જેને લઇ આ ટાવર પાછળ 30થી 40નો ખર્ચ થયો છે.વાચકોને જણાવી દઈએ કે સરકારી પાવર સ્ટેશનોની અંદર જે ટાવરો હોય છે એના માટે એક ચોક્કસ સમયમર્યાદા નક્કી કરવામાં આવતી હોય છે. એના નિર્માણ બાદ 30થી 35 વર્ષ બાદ એને ડિમોલિશન કરવાનો હોય છે. સુરત ઉત્રાણ કૂલિંગ ટાવર વર્ષ 1993માં બનાવવામાં આવ્યો હતો. એને 2017માં 30 વર્ષ પૂર્ણ થતાં કેન્દ્ર સરકાર દ્વારા આ કૂલિંગ ટાવરના ડિમોલિશન માટે નિર્ણય લઇ લેવાયો હતો. એને આજે સવારે 11 વાગ્યા આસપાસ તોડી પાડવામાં આવ્યો હતો. લોકોના ટોળેટોળા આ જોવા માટે અગાસીઓ પર ભેગા થઈ ગયા હતા. શહેરને કોઈ અડચણ ન આવે તેની ખાસ તકેદારી લેવામાં આવી હતી. જોકે શહેરની આ એક ઓળખ હતી અને હવે તે નથી રહી તેમ પણ અમુક શહેરીજનોએ જણાવ્યું હતું.

Save my name, email, and website in this browser for the next time I comment.
કેન્દ્ર સરકાર વિવિધ કામ હાથ ધરતી હોય છે. પશ્ચિમ રેલવેએ અમદાવાદ મંડળના માળીયા મિયાણા સ્ટેશનથી માળીયા મિયાણા સ્ટેશન બી વચ્ચે ડબલિંગ કામ હાથ ધર્યું છે જેને કારણે કેટલીક ટ્રેનો પ્રભાવિત રહેશે આ ટ્રેનમાં મુસાફરી કરનારા લોકોએ ફેરફાર વિશે જાણવું જરૂરી છે. રેલવેએ આપેલી માહિતી અમે તમારી સાથે શેર કરી રહ્યા છીએ, જેથી તમને પ્રવાસમાં તકલીફ ન પડે.1. 21 માર્ચ 2023 ના રોજ નાગરકોઈલ થી ચાલતી ટ્રેન નંબર 16336 નાગરકોઈલ-ગાંધીધામ એક્સપ્રેસ અમદાવાદ સ્ટેશન ઉપર શોર્ટ ટર્મિનેટ થશે તથા આ ટ્રેન અમદાવાદ અને ગાંધીધામ વચ્ચે આશિંકરૂપે રદ રહેશે.2. 23 માર્ચ 2023 ના રોજ શ્રી માતા વૈષ્ણોદેવી કટરા થી ચાલતી ટ્રેન નંબર 12474 શ્રી માતા વૈષ્ણોદેવી કટરા-ગાંધીધામ એક્સપ્રેસ અમદાવાદ સ્ટેશન ઉપર શોર્ટ ટર્મિનેટ થશે તથા આ ટ્રેન અમદાવાદ અને ગાંધીધામ વચ્ચે આશિંકરૂપે રદ રહેશે.3. 24 માર્ચ 2023 ના રોજ બાન્દ્રા ટર્મિનસ થી ચાલતી ટ્રેન નંબર 22903 બાન્દ્રા ટર્મિનસ-ગાંધીધામ એક્સપ્રેસ અમદાવાદ સ્ટેશન ઉપર શોર્ટ ટર્મિનેટ થશે તથા આ ટ્રેન અમદાવાદ અને ભુજ વચ્ચે આશિંકરૂપે રદ રહેશે.
4. 24 માર્ચ 2023 ના રોજ ગાંધીધામથી ચાલતી ટ્રેન નંબર 16335 ગાંધીધામ-નાગરકોઈલ એક્સપ્રેસ ગાંધીધામને બદલે અમદાવાદથી ઉપડશે તથા આ ટ્રેન ગાંધીધામ અને અમદાવાદ વચ્ચે આશિંકરૂપે રદ રહેશે.
5. 25 માર્ચ 2023 ના રોજ ગાંધીધામથી ચાલતી ટ્રેન નંબર 16335 ગાંધીધામ-શ્રી માતા વૈષ્ણોદેવી કટરા ગાંધીધામને બદલે અમદાવાદથી ઉપડશે તથા આ ટ્રેન ગાંધીધામ અને અમદાવાદ વચ્ચે આશિંકરૂપે રદ રહેશે.
6. 25 માર્ચ 2023 ના રોજ ભુજથી ચાલતી ટ્રેન નંબર 22904 ભુજ-બાન્દ્રા ટર્મિનસ એક્સપ્રેસ ભુજ ને બદલે અમદાવાદથી ઉપડશે તથા આ ટ્રેન ભુજ અને અમદાવાદ વચ્ચે આશિંકરૂપે રદ રહેશે.7. 23 માર્ચ 2023 ની ટ્રેન નંબર 22952 ગાંધીધામ-બાન્દ્રા ટર્મિનસ એક્સપ્રેસ પરિવર્તિત માર્ગ વાયા માળીયા મિયાણા-ધ્રાંગધ્રા-વિરમગામ ના રસ્તે ચાલશે.
8. 24 માર્ચ 2023 ની ટ્રેન નંબર 14312 ભુજ-બરેલી આલાહઝરત એક્સપ્રેસ પરિવર્તિત માર્ગ વાયા સામાખ્યાળી-રાધનપુર-પાલનપુરના રસ્તે ચાલશે.
9. 25 માર્ચ 2023 ની ટ્રેન નંબર 15667 ગાંધીધામ-કામાખ્યા એક્સપ્રેસ પરિવર્તિત માર્ગ વાયા માળીયા મિયાણા-ધ્રાંગધ્રા-વિરમગામના રસ્તે ચાલશે.10. 23 માર્ચ 2023 ની ટ્રેન નંબર 14311 બરેલી-ભુજ આલા હઝરત એક્સપ્રેસ પરિવર્તિત માર્ગ વાયા પાલનપુર-રાધનપુર-સામાખ્યાળીના રસ્તે ચાલશે.11. 22 માર્ચ 2023 ની ટ્રેન નંબર 15668 કામાખ્યા-ગાંધીધામ એક્સપ્રેસ પરિવર્તિત માર્ગ વાયા વિરમગામ-ધ્રાંગધ્રા-માળીયા મિયાણાના રસ્તે ચાલશે.
12. 24 માર્ચ 2023 ની ટ્રેન નંબર 22951 બાન્દ્રા ટર્મિનસ-ગાંધીધામ એક્સપ્રેસ પરિવર્તિત માર્ગ વાયા વિરમગામ-ધ્રાંગધ્રા-માળીયા મિયાણાના રસ્તે ચાલશે.

Save my name, email, and website in this browser for the next time I comment.
ભરઉનાળે માવઠું:
મુંબઈ શહેરના ઉપનગર વિસ્તારોમાં કમોસમી વરસાદને કારણે નોકરીધંધે જતા લોકો માટે સમસ્યા ઊભી થઈ હતી. ઘણા લોકો ઘરે કબાટમાં કે માળિયે મૂકેલા છત્રી-રેઇનકોટ કાઢીને બહાર નીકળ્યા હતા. હાર્બર રેલવેના માનસરોવર રેલવે સ્ટેશન પાસેનું દૃશ્ય માવઠાંની મુસીબત વિશે ઘણું કહી જાય છે. (અમય ખરાડે)
—-
નવી દિલ્હી: મુંબઈ સહિત મહારાષ્ટ્રના અનેક વિસ્તારોમાં મંગળવારે સવારે કમોસમી વરસાદ પડ્યો હતો, જેને કારણે તાપમાનમાં ઉલ્લેખનીય ઘટાડો નોંધાયો હતો.
જોકે, વરસાદને કારણે વીજપુરવઠા, લોકલ ટ્રેનસેવા કે અન્ય વાહનવ્યવહાર પ્રભાવિત નહોતો થયો, એમ અધિકારીઓએ કહ્યું હતું.
થાણે, મીરાં-ભાયંદર, વસઈ-વિરાર, કાંદિવલી, મલાડ, ગોરેગામ, કુર્લા, કલ્યાણ-ડોંબિવલી સહિતના સેટેલાઈટ શહેરોમાં પણ મંગળવારે સવારે વરસાદ પડ્યો હતો.
વરસાદનું કારણ પશ્ર્ચિમના પવનો અને અરબી સમુદ્ર પરનો ભેજ હોવાનું હવામાન ખાતાએ કહ્યું હતું.
માર્ચ મહિનામાં મુંબઈમાં વરસાદ પડે એ અસાધારણ ઘટના હોવાનું તેમણે કહ્યું હતું.
મંગળવારે સવારે ૭:૦૦થી ૮:૦૦ વાગ્યાના સમયગાળા દરમિયાન મુંબઈના અમુક પરાં વિસ્તારોમાં ૨૦થી ૨૫ મિ.મી. વરસાદ નોંધાયો હોવાનું બીએમસી દ્વારા બહાર પાડવામાં આવેલા નિવેદનમાં જણાવવામાં આવ્યું હતું. મધ્ય મુંબઈના મોન્ડાવી ફાયર સ્ટેશન, મેમણવાડા ફાયર સ્ટેશનસ ભાયખલા ફાયર સ્ટેશન અને બીએમસીના વડામથક ખાતે અનુક્રમે ૨૮મિ.મી., ૨૫ મિ.મી., ૨૩ મિ.મી. અને ૧૯ મિ.મી. વરસાદ નોંધાયો હતો.
મંગળવારે સવારે ૬:૦૦થી ૭:૦૦ વાગ્યા દરમિયાન પૂર્વ પરામાં મુલુન્ડ ગવનપાડા અને ભાંડુપ કોમ્પલેક્સમાં અનુક્રમે ૨૦ અને ૧૯ મિ.મી. તો પશ્ર્ચિમ પરાંમાં દહીંસર ફાયર સ્ટેશન અને ચિંચોલી ફાયર સ્ટેશન વિસ્તારમાં અનુક્રમે ૧૮ અને ૧૪ મિ.મી. વરસાદ પડ્યો હતો. (એજન્સી)

Save my name, email, and website in this browser for the next time I comment.
પાકિસ્તાન, અફઘાનિસ્તાન અને ચીનની ધરા પણ ધ્રૂજીનવી દિલ્હી: મંગળવારે રાતે ૧૦.૧૫ કલાકે જમ્મુ-કાશ્મીર, દિલ્હી-એનસીઆર સહિત ઉત્તર ભારતના ઘણાં સ્થળે ધરતીકંપના આંચકા અનુભવાતાં હજારો લોકો ઘરની બહાર નીકળી ગયા હતાં. ભૂકંપની તીવ્રતા ૬.૬ની હતી. ભૂકંપનું કેન્દ્રબિંદુ અફઘાનિસ્તાનના હિંદુકુશ ક્ષેત્રમાં ૧૫૫ કિલોમીટર ઊંડે આવેલું જણાઈ રહ્યું હતું. હરિયાણા, પંજાબ રાજસ્થાન ઉપરાંત અફઘાનિસ્તાન, પાકિસ્તાન, કજાકિસ્તાન
અને ચીનમાં પણ આંચકા અનુભવાયાં હતાં. ભૂકંપથી જાનમાલના નુકસાન અંગે અહેવાલ મળ્યા નથી. ભૂકંપ બાદ જમ્મુના કેટલાક વિસ્તારોમાં મોબાઈલ નેટવર્ક ખોરવાયું હતું. (એજન્સી)ઉ

Save my name, email, and website in this browser for the next time I comment.
તર્કથી અર્ક સુધી-જિજ્ઞેશ અધ્યારુચૌદમી પંદરમી સદીની મધ્યમાં જ્યારે સમગ્ર ઉત્તર ભારત મુસ્લિમ શાસકો હેઠળ હતું, જ્યારે ઓરિસ્સા હિન્દુત્વના ઉચ્ચતમ શિખરે હતું. ઊડિયા શાસકોએ પોતાની સ્વતંત્રતાનો ધ્વજ ફરકતો રાખ્યો હતો. દક્ષિણ ભારતના હિન્દુ રાજાઓ અને ઉત્તર ભારત તથા એ સામેના બંગાળના મુસ્લિમ શાસકો સામે તે અડીખમ રહ્યું હતું. પુરી, ભુવનેશ્ર્વર અને કોણાર્કનાં ભવ્ય સ્થાપત્યો હતા જે આજે પણ અદ્વિતીય છે, પરંતુ તેમની પાસે પોતાનું કહી શકે એવું, પોતાની ભાષાનું સાહિત્ય નહોતું!
સંસ્કૃતમાં લખાયેલ રામાયણ અને મહાભારત જેવાં અદ્ભુત મહાકાવ્યો હજારો વર્ષો સુધી અનેક પ્રાંતોની પોતાની ભાષાઓમાં રૂપાંતરિત થતાં રહ્યાં. હું એને અનુવાદ નહીં કહું કારણ કે જે તે વિસ્તારની પોતાની અનેક આગવી વાતો, રૂઢિઓ અને સમાજજીવનની છબી એમાં ઝીલાઈ છે. કર્ણોપકર્ણ ચાલી આવતી આપણી પ્રવાહી પરંપરામાં પણ આ વાતો ઘણી બદલાઈ અને વિસ્તાર પ્રમાણે એના તદ્દન નવા જ સંસ્કરણ આપણને મળ્યા. આવા સમયે ઓરિસ્સાના સાહિત્યમાં અદ્વિતીય યોગદાન આપ્યું શુદ્ર કવિ સારલા દાસે ઊડિયા મહાભારતની રચના કરીને.
ઉત્કલ પ્રદેશ એટલે કે ઊડિયા ભાષાના કવિ સારલા દાસે લખેલ મહાભારત એકદમ અનોખું છે. એની વાર્તા, એના પ્રસંગો અને પાત્રોનું ચિત્રણ મહર્ષિ વ્યાસના મહાભારતથી ખૂબ અલગ પડે છે. અને એ ભિન્નતા જ સારલા દાસના મહાભારતને આગવું સૌંદર્ય બક્ષે છે.
જે ઓરિસ્સામાં કટક પાસે એક નાનકડા ગામમાં રહેતા હોવાનું મનાય છે તે ઊડિયા મહાભારતના આ સર્જકનું સાચું નામ સારલા નથી, સારલા દાસ એ તો એ વિસ્તારની પૂજનીય દેવી સારલાના ભક્ત તરીકેની તેમની ઓળખ છે. પણ તેમણે પોતાના મહાભારતમાં એ જ નામ રહેવા દીધું છે અથવા તો એમ કહો કે એ જ નામે ઊડિયા મહાભારત ઓળખાય છે. તેમનું સાચું નામ સિદ્ધેશ્ર્વર પરીદા હોવાનું વિદ્વાનો માને છે. ઇ. સ. ૧૫૦૦ ની આસપાસ તેમણે આ મહાભારતની રચના કરી હોવાનું મનાય છે. તેમનો સમય સૂર્યવંશના મહારાજ કપિલેન્દ્ર દેવના રાજ્યનો હતો. યુદ્ધો સમાજજીવનનો અભિન્ન ભાગ હતા. સારલા દાસનું બાળપણ અને યુવાની અખાડામાં યુદ્ધ કૌશલ્ય વિકસાવવામાં અને પોતાના ખેતરે ખેતી કરવામાં વીત્યું હોવાનું કહેવાયું છે. સારલા મહાભારતના યુદ્ધનાં વર્ણનો એટલે જ અદ્વિતીય મનાય છે કારણ કે સર્જકનો પોતાનો અનુભવ તેમાં ઝળકે છે. તો ભીષ્મ જ્યારે યુધિષ્ઠિરને રાજ્ય કરવાની રીત શીખવે એ સમયે ખેતીની વાતોમાં સારલા દાસ અત્યંત ઊંડા ઊતરે છે, પાક કંઇ રીતે લણવો કે જમીનનું માપ કેવી રીતે લેવું જેવી વિગતો ભીષ્મ યુધિષ્ઠિરને કહે છે, એ સારલા દાસની પોતાના વિષયની પ્રવીણતા અને સમજ દેખાડે છે. ખેડૂતોને સારલા મહાભારતમાં અત્યંત ઉચ્ચ સ્થાન અપાયું છે અને યુદ્ધ કૌશલ્યનો મહિમા કરાયો છે. અને પોતે કવિ છે એટલે સારલા દાસએ સર્જકનો પણ મહિમા ગાયો છે.
એ સમયે ઊડિયા ભાષા અસ્તિત્વમાં તો હતી પણ એ પ્રાથમિક અવસ્થામાં હતી એમ વિદ્વાનો માને છે, એનું વ્યાકરણ વગેરે અત્યારે છે એટલું વિકસિત ન હતું, અને વળી કવિ સારલા દાસ ગ્રામ્ય પરિવેશમાંથી આવતા હોવાને લીધે ભાષાકીય ભિન્નતાઓ પણ ખરી એમ લોકસાહિત્ય સંશોધક ડૉ. મહેન્દ્રકુમાર મિશ્રાનું માનવું છે.
સંસ્કૃત અને ઊડિયા ભાષાના મહાભારત ખૂબ ભિન્ન છે એના બે મુખ્ય કારણોમાં પહેલું સ્થળ અને સમયની ભિન્નતા છે. મહર્ષિ વ્યાસે જે સમયે મહાભારતનું સર્જન કર્યું એનાં હજારો વર્ષો પછી સારલા દાસે મહાભારતનું સર્જન કર્યું હતું એટલે એમાં સમયની ભિન્નતા હોવી સ્વાભાવિક છે, વળી ઓરિસ્સા વિસ્તારની વિશેષતાઓ એ વાર્તામાં વણાઈ જાય એ પણ સમજી શકાય એમ છે. સારલા દાસે લખેલા મહાભારતના અઢાર અધ્યાય આખી પ્રસંગધારા સમાવે છે પણ એના સ્વતંત્ર પ્રસંગો ખૂબ અલગ છે. વળી એમ પણ કહી શકાય કે ભલે ઊડિયા મહાભારત સારલા દાસે રચ્યું પણ એની પાછળ અનેક પેઢીઓની કર્ણોપકર્ણ પરંપરાનો, એ વિસ્તારના લોકજીવનનો અને રૂઢિઓનો ફાળો ઓછો નહીં જ હોય. એ રીતે ઊડિયા મહાભારત ફક્ત સારલા દાસનું નહીં, પરંતુ એ આખા વિસ્તારના લોકજીવનનું પ્રતિનિધિત્વ કરે છે.
સારલા દાસનું મહાભારત પેઢી દર પેઢી વહેતું રહ્યું અને લોકોની યાદશક્તિમાં સચવાઈ રહ્યું એમાં એની લોકભોગ્ય શૈલી અને રસપ્રદ વાર્તાતત્ત્વનો ફાળો મોટો છે. વળી એ સમયે આ કથાઓ સમાજજીવનમાં સામૂહિક સંસ્કાર પ્રસ્થાપિત કરવા પણ વપરાતી હતી. લોકબોલીમાં ઓરિસ્સાના દાંડી વૃત્તમાં લખાયેલ આ મહાભારત એટલે જ અત્યંત લોકભોગ્ય થઈ પડ્યું અને એ વિસ્તારના ઘરે ઘરે એ પહોંચ્યું. સારલા દાસે દોઢસોથી વધુ પ્રચલિત ઊડિયા લોકકથાઓને પણ આ મહાભારતમાં સાંકળી લીધી. આમ ઊડિયા મહાભારતનું જે આગવું કથાનક એને વિશેષ બનાવે છે એમાં એ વિસ્તારની પોતાની કથાઓનો પણ ફાળો છે. લોકકથાઓ – લોકગીતો ગણાતી સામગ્રીનો ઉપયોગ સારલા મહાભારતને પ્રસરાવવામાં કારણભૂત થયો હશે એમ વિદ્વાનો માને છે.
સારલા મહાભારતમાં શ્રીકૃષ્ણ સંસ્કૃત મહાભારતના શ્રી કૃષ્ણથી એકદમ અલગ છે. પુરી જગન્નાથ મંદિર સદીઓથી અખંડ આસ્થા અને શ્રદ્ધાનું કેન્દ્ર રહ્યું છે. એના પ્રભાવ રૂપે સારલા મહાભારતમાં શ્રીકૃષ્ણ ભગવાન વિષ્ણુનો નહીં પણ ભગવાન જગન્નાથનો અવતાર છે. સારલા દાસના શ્રીકૃષ્ણ માનવસહજ નબળાઈઓ ધરાવે છે. અહીં કથામાં રાધાજી પણ છે. આ કથામાં મૃત્યુ પછી શ્રીકૃષ્ણના અંતિમ સંસ્કાર કરવામાં આવે ત્યારે એ શરીરને અગ્નિ પૂર્ણપણે બાળી શકતો નથી. એને સમુદ્રમાં વહાવી દેવામાં આવે છે અને એ સમયાંતરે લાકડું બની ભગવાન જગન્નાથની પ્રતિકૃતિ થઈ જાય છે. આમ કથાને અંતે શ્રીકૃષ્ણ અને ભગવાન જગન્નાથનું ઐક્ય દર્શાવાયું છે. કૃષ્ણ અહીં અવતાર કાર્ય કરીને એમ દર્શાવે છે કે સ્વયં ઈશ્ર્વર પણ કર્મબંધનથી મુક્ત નથી અને એટલે માનવસહજ નબળાઈઓને લીધે થયેલા પાપને બદલે તેમણે પણ મૃત્યુની યાતના ભોગવવી પડી છે. કૃષ્ણ અહીં માનવીય છે અને એટલે લોકો તેમની સાથે સહજતાથી સંકળાઈ જાય છે.
કટક પાસે ઝાંખડા ગામમાં તેમની સમાધિ છે જે અત્યારે એક મહત્ત્વપૂર્ણ યાત્રાધામ ગણાય છે. ઉ

Save my name, email, and website in this browser for the next time I comment.
(દક્ષિણાયન સૌર હેમંતૠતુ), રવિવાર, તા. ૩૦-૧૦-૨૦૨૨, સૂર્ય છઠભારતીય દિનાંક ૮, માહે કાર્તિક, શકે ૧૯૪૪
વિક્રમ સંવત ૨૦૭૯, શા. શકે ૧૯૪૪, કાર્તિક સુદ-૬
જૈન વીર સંવત ૨૫૪૯, માહે કાર્તિક, તિથિ સુદ-૬
પારસી શહેનશાહી ૧૬મો મેહેર, માહે ૩જો ખોરદાદ, સને ૧૩૯૨
પારસી કદમી રોજ ૧૬મો મેહેર, માહે ૪થો તીર, સને ૧૩૯૨
પારસી ફસલી રોજ ૧૪મો ગોશ, માહે ૮મો આવાં, સને ૧૩૯૧
મુુસ્લિમ રોજ ૪થો, ૪થો રબી ઉલ આખર, સને ૧૪૪૪
મીસરી રોજ ૫મો, ૪થો રબી ઉલ આખર, સને ૧૪૪૪
નક્ષત્ર મૂળ સવારે ક. ૦૭-૨૬ સુધી, પછી પૂર્વાષાઢા મધ્યરાત્રિ પછી ક. ૨૯-૪૬ સુધી (તા. ૩૧મી), પછી ઉત્તરાષાઢા. સૂર્ય મહાનક્ષત્ર સ્વાતિ, વાહન ગદર્ભ.
ચંદ્ર ધનુમાં
ચંદ્ર રાશિ નામાક્ષર: ધનુ (ભ, ધ, ફ, ઢ)
સૂર્યોદય: મુંબઈ ક. ૦૬ મિ. ૩૯, અમદાવાદ ક. ૦૬ મિ. ૦૦ સ્ટા.ટા.,
સૂર્યાસ્ત: મુંબઈ ક. ૧૮ મિ. ૦૫, અમદાવાદ ક. ૧૮ મિ. ૪૬ સ્ટા. ટા.
મુુંબઈ સમુદ્રમાં ભરતી ઓટ
ભરતી: બપોરે ક. ૧૪-૪૬, મધ્યરાત્રિ પછી ક. ૦૩-૪૭
ઓટ: સવારે ક. ૦૮-૫૦, રાત્રે ક. ૨૦-૪૪
વ્રત પર્વાદિ: વિક્રમ સંવત ૨૦૭૯, ‘આનંદ’ નામ સંવત્સર પ્રારંભ, શાલિવાહન શક સંવત ૧૯૪૪, ‘શુભકૃત’ નામ સંવત્સર, કાર્તિક શુક્લ – ષષ્ઠી. સૂર્ય છઠ્ઠ (બિહાર), મંગળ વક્રી.
શુભાશુભ દિનશુદ્ધિ: સામાન્ય દિવસ.
મુહુર્ત વિશેષ:રવિવાર અને સૂર્યપૂજાનો શ્રેષ્ઠ છઠ પૂજાનો પર્વ યોગ. મૂળ જન્મનક્ષત્ર શાંતિ પૂજા, કેતુ ગ્રહ દેવતાનું પૂજન, ઔષધ ઉપચાર, પ્રયાન મધ્યમ, શાંતિ પૌષ્ટિક, સર્વ શાંતિ, વિદ્યારંભ,બી વાવું, ખેતીવાડી, પ્રાણી પાળવાં, મધ્યાન્હનો પ્રવાસ આંબળ ખાઇ પ્રારંભવો, ખેતીવાડી, ધાન્ય ઘરે લાવવું.
આચમન: ચંદ્ર-સૂર્ય અર્ધત્રિકોણ વફાદાર, ચંદ્ર-શુક્ર અર્ધત્રિકોણ કળાપ્રેમી, ચંદ્ર-રાહુ ત્રિકોણ પ્રવાસનો શોખ, ચંદ્ર-હર્ષલ ત્રિકોણ પ્રવૃત્તિશીલ મન.
ખગોળ જ્યોતિષ: ચંદ્ર-સૂર્ય અર્ધત્રિકોણ, ચંદ્ર-શુક્ર અર્ધત્રિકોણ, ચંદ્ર-રાહુ ત્રિકોણ, ચંદ્ર-હર્ષલ ત્રિકોણ, બુધ સ્વાતિ પ્રવેશ, મંગળ સ્તંભી થઈ વક્રી થાય છે.
ગ્રહ ગોચર: સૂર્ય-તુલા, મંગળ-મિથુન, બુધ-તુલા, વક્રી ગુરુ-મીન, શુક્ર-તુલા, શનિ-મકર, રાહુ-મેષ, કેતુ-તુલા, વક્રી હર્ષલ-મેષ, વક્રી નેપ્ચ્યુન-કુંભ, વક્રી પ્લુટો-મકર.અમૃતપાલ સિંહ સામે લાગ્યો આ ગુનો, આટલા દેશમાં નેટવર્ક ધરાવે છે…જલંધરઃ ખાલિસ્તાની સમર્થક અમૃતપાલ સિંહનો એક વીડિયો વાઈરલ થઈ રહ્યો છે, જેમાં મર્સિડીસથી બ્રેજા અને પછી બાઈક પર વેશ બદલીને ભાગી રહ્યો છે. સીસીટીવી ફૂટેજમાં જોવા મળે છે કે વેશ બદલીને અમૃતપાલ સિંહ ભાગી રહ્યો છે. સૌથી પહેલા મર્સિડીસ અને બ્રેજા કારમાં જોવા મળે છે ત્યારબાદ બાઈક પર જોવા મળે છે. બાઈક પર ગુલાબી રંગની પાઘડીમાં જોવા મળે છે. અલબત્ત, અમૃતપાલની ધરપકડ માટે પંજાબ પોલીસે અઢારમી માર્ચથી ઓપરેશન ચાલુ કર્યું છે તથા તેની ધરપકડ માટે પોલીસે આકાશ પાતાળ એક કર્યું છે, એમ સૂત્રોએ જણાવ્યું હતું.#WATCH | 'Waris Punjab De' chief Amritpal Singh was seen escaping in an SUV in Jalandhar on March 18. He is still on the run. (CCTV visuals) pic.twitter.com/QNHty6PgJP— ANI (@ANI) March 21, 2023  પંજાબ સરકારે મંગળવારે હાઈ કોર્ટમાં જણાવ્યું હતું કે ખાલિસ્તાની સમર્થક અમૃતપાલ સિંહની સામે નેશનલ સિક્યોરિટી એક્ટ (એનએસએ) લાગુ કરવામાં આવ્યો છે. ગૃહ મંત્રાલયના અહેવાલ અનુસાર નેશનલ સિક્યોરિટી એક્ટ 1980 એક એવો કાયદો છે, જેમાં એવા કાયદાની જોગવાઈ કરવામાં આવી છે. જો કોઈ વ્યક્તિ સામે જોખમ હોય તો તેની ધરપકડ કરી શકાય છે. આ કાયદો કોઈ રાજ્ય અથવા કેન્દ્રીય એજન્સીને કોઈ પણ વ્યક્તિની ધરપકડ કરવાનો અધિકાર આપે છે, તેમાંય વળી એ વ્યક્તિ જ્યારે રાષ્ટ્રીય સુરક્ષાને જોખમમાં મૂકે છે. સરકાર એનએસએનો ઉપયોગ કોઈને જાહેર વ્યવસ્થામાં ખલેલ પહોંચાડવા અથવા આવશ્યક પુરવઠો અને સેવાઓમાં ખલેલ પહોંચાડવાથી અટકાવવા માટે પણ કરી શકે છે. મંગળવારે પંજાબ પોલીસે અમૃતપાલસિંહની   વિવિધ તસવીરો જાહેર કરી હતી જેમાં અમૃતપાલ અલગ અલગ વેશમાં જોવા મળે છે.Punjab | We got to know today morning when the police came that Amritpal along with his associates was here in the village on Mar 18. He changed clothes at local gurudwara, had food&then went away on motorcycle. Babaji who's being questioned by police now had admitted that… https://t.co/lNTAX4L94K pic.twitter.com/7YVgeUOsTq— ANI (@ANI) March 21, 2023 ખાલિસ્તાનના સમર્થક અમૃતપાલ સિંહનું સંગઠન પાકિસ્તાન, બ્રિટન, કેનેડા અને ઓસ્ટ્રેલિયામા નેટવર્ક ધરાવી રહ્યા છે તથા તેમનું સંગઠન ખાસ કરીને કેનેડા, જર્મની અને બ્રિટનમાં એક્ટિવ છે. અલબત્ત, મંગળવારે હાઈ કોર્ટે પંજાબ સરકારની ઝાટકણી કાઢી હતી. વારીસ પંજાબના પ્રમુખ અને ખાલિસ્તાની સમર્થક અમૃતપાલ સિંહની ધરપકડ કરવામાં નિષ્ફળ રહેલી પોલીસને હાઈ કોર્ટે કહ્યું હતું કે દેશની સુરક્ષા માટે જોખમી છે તો અત્યાર સુધી સરકાર શું કરી રહી હતી? તેઓ હથિયારો સાથે ફરી રહ્યા હતા. આટલી બધી પોલીસ હોવા છતાં તેઓ કઈ રીતે ભાગી શક્યા? દેશની સુરક્ષા જોખમમાં છે ત્યારે 80,000 પોલીસ શું કરી રહી હતી? હાઈ કોર્ટના જવાબમાં સરકારે જણાવ્યું હતું કે અમૃતપાલની ધરપકડ કરવા અંગે સરકારે કાયદાકીય કાર્યવાહી હાથ ધરી છે.

Save my name, email, and website in this browser for the next time I comment.
એકસ્ટ્રા અફેર – ભરત ભારદ્વાજસમાજવાદી પાર્ટીના અખિલેશ યાદવ કોલકાત્તા જઈને મમતા બેનરજીને મળ્યા એ સાથે જ ભાજપ-કૉંગ્રેસ વિનાના રાજકીય મોરચાનું ઘમ્મરવલોણું પાછું શરૂ થયું છે. મમતાને મળ્યા પછી અખિલેશે સત્તાવાર રીતે કોઈ એલાન કર્યું નથી પણ તેમની નજીકનાં સૂત્રોનો દાવો છ કે, ભાજપ અને કૉંગ્રેસ વિનાના પ્રાદેશિક પક્ષોનો ત્રીજો મોરચો બનાવવામાં આવશે. આ મોરચામાં ઓડિશાના મુખ્યમંત્રી નવિન પટનાઈક પણ જોડાશે. બિજુ જનતા દળના મુખિયા નવિન પટનાઈકે ભાજપ અને કૉંગ્રેસ વિનાના કોઈ પણ મોરચામાં જોડાવાની સંમતિ આપી છે.
મમતા બેનરજી આવતા અઠવાડિયે નવિન પટનાઈકને મળશે ત્યારે ત્રીજા મોરચા અંગે ચર્ચા કરીને અંતિમ સ્વરૂપ અપાશે એવો પણ તેમનો દાવો છે. અખિલેશે દિલ્હી કે લખનઊ છોડીને કોલકાત્તામાં સમાજવાદી પાર્ટીનું રાષ્ટ્રીય અધિવેશન કોલકાત્તામાં રાખ્યું તેની પાછળનો ઉદ્દેશ મમતા સાથે નિકટતા વધારવાનો હોવાનો પણ સૂત્રોનો દાવો છે.
મીડિયામાં આ રિપોર્ટ આવ્યા તેના કારણે રાજકીય ઉત્તેજના છે ત્યારે બીજી તરફ કૉંગ્રેસ આ મુદ્દે નચિંત છે. કૉંગ્રેસના મુખ્ય પ્રવક્તા જયરામ રમેશે તૃણમૂલ કૉંગ્રેસ અને સમાજવાદી પાર્ટીના ત્રીજા મોરચાને અવાસ્તવિક અને બિનઅસરકારક ગણાવ્યો છે. રમેશનું કહેવું છે કે, કૉંગ્રેસ વિના કોઈ વિપક્ષી મોરચો મજબૂત નથી. રમેશે સાફ શબ્દોમાં કહ્યું કે, તમે ગમે તેટલા મોરચા બનાવો લો પણ તેમાં કૉંગ્રેસ ના હોય તો કોઈ અર્થ નથી. ભાજપને હરાવવા માટે બનાવાતા મોરચામાં કૉંગ્રેસનું હોવું જરૂરી છે. જયરામે તો ત્યાં સુધી કહ્યું કે, તૃણમૂલ કૉંગ્રેસ અને સમાજવાદી પાર્ટી એકબીજા સાથે જોડાય એ બહુ મોટી વાત નથી.
જયરામ રમેશે કટાક્ષ પણ કર્યો કે, લોકો આ રીતે જોડાતા રહે છે અને મોરચા બનતા રહે છે. થર્ડ ફ્રન્ટ, ફોર્થ ફ્રન્ટ, ફિફ્થ ફ્રન્ટ એમ મોરચા બન્યા કરશે પણ વિપક્ષના કોઈ પણ મોરચાને અસરકારક બનાવવા કૉંગ્રેસનું હોવું જરૂરી છે. કૉંગ્રેસ વિના વિપક્ષનો કોઈ મોરચો શક્ય નથી અને વિપક્ષનું કોઈ પણ જોડાણ થાય તો તેમાં કૉંગ્રેસની ભૂમિકા મહત્ત્વની રહેશે. જયરામ રમેશે તો અત્યારથી લોકસભાની ૨૦૨૪ની ચૂંટણી માટે મોરચો બનાવવાની હિલચાલને પણ ઉતાવળિયું પગલું ગણાવી છે.
રમેશના મતે, થોડા મહિનામાં કર્ણાટકમાં ચૂંટણી થશે. એ પછી તેલંગાણા, મધ્ય પ્રદેશ, છત્તીસગઢ, રાજસ્થાન, મિઝોરમમાં ચૂંટણી થશે. ૨૦૨૩માં રાજકીય પક્ષો આ રાજ્યોની ચૂંટણીમાં વ્યસ્ત રહશે ને આ રાજ્યોનાં પરિણામોના આધારે લોકસભાની ચૂંટણી માટે ૨૦૨૪માં શું કરવું એ નક્કી કરાશે. અત્યારથી કશું પણ નક્કી કરવું બહુ વહેલું છે.
કૉંગ્રેસીઓ બહુ વાસ્તવવાદી નથી ને મોટા ભાગનો સમય ગળે ઉતરે નહીં એવી વાતો જ કરતા રહે છે. આ વખતે પણ જયરામ રમેશે એવી જ વાત કરી છે. કૉંગ્રેસ ના હોય તો ભાજપને હરાવી ના શકાય કે ત્રીજો મોરચો એકલા હાથે ભાજપને ના હરાવી શકે એવા ભ્રમમાં કૉંગ્રેસીઓ વરસોથી જીવે છે ને રમેશે કરેલી વાતોમાં એ માનસિકતા છલકાય છે. જયરામ રમેશનું નિવેદન કૉંગ્રેસ વાસ્તવિકતાથી દૂર ને દૂર થતી જાય છે તેનો વધુ એક પુરાવો છે.
કૉંગ્રેસને વરસોથી એક વાત સમજાતી જ નથી કે, પોતાના વર્ચસ્વના દિવસો બહુ પહેલાં જ પતી ગયા છે ને હવે પોતે રાષ્ટ્રવ્યાપી પ્રભાવ ધરાવતો પક્ષ જ નથી. બલ્કે પ્રાદેશિક પક્ષોની કક્ષાએ આવી ગયેલો પક્ષ છે. બીજી તરફ પ્રાદેશિક પક્ષો સતત મજબૂત બની રહ્યા છે ને ભાજપને ટક્કર આપી રહ્યા છે. આ પ્રાદેશિક પક્ષોનો પ્રભાવ જે વિસ્તારોમાં છે એ વિસ્તારોમાં લોકસભાની બેઠકોના સમીકરણો પર નજર નાંખશો તો સમજાશે કે કાગળ પર તો કૉંગ્રેસની મદદ વિના પણ પ્રાદેશિક પક્ષો ભાજપને પછાડી શકે તેમ છે જ.
કૉંગ્રેસ સિવાયના ભાજપ વિરોધી પક્ષોનો પ્રભાવ દેશનાં ત્રણ સૌથી મોટાં રાજ્યોમાં છે જયારે કૉંગ્રેસ ત્યાં ચિત્રમાં જ નથી. આ ત્રણેય રાજ્યોમાં ભાજપ પાછો જોરદાર તાકાતવર છે ને આ ત્રણ રાજ્યોમાં પણ ભાજપ હારે તો તેને મોટો ફટકો પડી જાય. ઉત્તર પ્રદેશ, બિહાર, મહારાષ્ટ્ર એ ત્રણ રાજ્યોમાં કુલ મળીને લોકસભાની ૧૬૮ બેઠકો છે. ભાજપે તેમાંથી ૬૨ બેઠકો જીતેલી જ્યારે બિહારની ૪૦માંથી ૨૨ બેઠકો જીતેલી. મહારાષ્ટ્રની ૪૮ બેઠકોમાંથી ભાજપે ૨૩ બેઠકો જીતેલી. આ બેઠકો ભાજપે પોતે જ જીતેલી બેઠકો છે. યુપીમાં અપના દલ, મહારાષ્ટ્રમાં શિવસેના અને બિહારમાં એલજેપી તથા જેડીયુ સાથે ભાજપનું જોડાણ હતું તેથી ભાજપ તમામ બેઠકો પર નહોતો લડ્યો. આમ છતાં ભાજપ ૧૦૭ બેઠકો જીતેલો.
અત્યારે સમીકરણો અલગ છે. મહારાષ્ટ્રમાં શિવસેનામાં ભંગાણ પછી ઉદ્ધવ ભાજપ સામે છે જ્યારે બિહારમાં નીતીશ ભાજપ સામે છે. યુપીમાં અખિલેશ યાદવ, મહારાષ્ટ્રમાં શરદ પવાર અને ઉદ્ધવ અને બિહારમાં નીતીશ-તેજસ્વી જોરદાર દેખાવ કરીને ૭૦ ટકા જેટલી બેઠકો જીતી જાય તો ભાજપના બાર વાગી જાય. ભાજપને સીધો પચાસેક બેઠકોનો ફટકો પડી જાય અને વિપક્ષો પાસે ૧૧૫થી ૧૨૦ બેઠકો હોય.
આ સિવાય બીજા છ રાજ્યો એવાં છે કે જ્યાં ભાજપ પ્રાદેશિક પક્ષો સામે બહુ તાકાતવર નથી. પશ્ર્ચિમ બંગાળ (૪૨), તમિલનાડુ (૩૯), આંધ્ર પ્રદેશ (૨૫), કેરળ (૨૧), ઓડિશા (૨૧) અને તેલંગણા (૧૭) એ છ રાજ્યો એવાં છે કે જ્યાં ભાજપ ગમે તેટલું જોર કર્યા છતાં અત્યાર સુધી ફાવ્યો નથી. આ છ રાજ્યોમાં લોકસભાની ૧૬૫ બેઠકો છે. આ છ રાજ્યોમાં કેરળને બાદ કરતાં કૉંગ્રેસ ક્યાંય ચિત્રમાં નથી.
હવે પ્રાદેશિક પક્ષો આ રાજ્યોમાં પણ ૭૦ ટકાની આસપાસ બેઠકો જીતે તો તેમના ખાતામાં બીજી ૧૧૦ બેઠકો થઈ જાય. મતલબ કે, દેશનાં નવ મહત્ત્વનાં રાજ્યોમાંથી પ્રાદેશિક પક્ષો સિત્તેર ટકા બેઠકો જીતે તો ૨૩૫ બેઠકો જીતી શકે તેમ છે. અરવિંદ કેજરીવાલની આમ આદમી પાર્ટી દિલ્હી અને પંજાબમાં મજબૂત બની છે. આ બંને રાજ્યોની કુલ મળીને ૨૦ બેઠકો છે. આમ આદમી પાર્ટી તેમાંથી ૧૦ બેઠકો લઈ જાય તો પ્રાદેશિક પક્ષોની બેઠકોનો આંકડો ૨૪૫ પર પહોંચી જાય. એ પછી બહુમતી માટે માંડ ત્રીસેક બેઠકો જોઈએ. આ ૧૧ રાજ્યોની કુલ ૩૫૩ બેઠકોમાંથી માનો કે પ્રાદેશિક પક્ષો ૮૦ ટકા બેઠકો જીતે તો ૨૭૨ બેઠકોનો આંકડો પાર કરીને બહુમતી મેળવી જાય.
વાસ્તવિક રીતે આ શક્ય નથી એ સાચું પણ કોંગ્રેસ હોય તો જ પ્રાદેશિક પક્ષો ભાજપને હરાવી શકે એ કોંગ્રેસનો બહુ મોટો ભ્રમ છે. કૉંગ્રેસે આ ભ્રમમાંથી બહાર આવવાની જરૂર છે. ઉ

Save my name, email, and website in this browser for the next time I comment.
મુંબઈઃ મુંબઈથી અમદાવાદ બુલેટ ટ્રેનની શરૂઆતના બાંદ્રા-કુર્લા કોમ્પ્લેક્સ અંડરગ્રાઉન્ડ ટર્મિનલ સ્ટેશન માટેનું ટેન્ડર મંજૂર કરવામાં આવ્યું છે. વડા પ્રધાન નરેન્દ્ર મોદીના મહત્વાકાંક્ષી પ્રોજેક્ટ એવા મુંબઈથી અમદાવાદ બુલેટ ટ્રેન પ્રકલ્પ માટેનું મહારાષ્ટ્રનું આ પહેલું ટેન્ડર બહાર પાડવામાં આવ્યું છે.
બુલેટ ટ્રેનનું ગુજરાતનું કામ ખૂબ જ ઝડપથી આગળ વધી રહ્યું છે, અને મહારાષ્ટ્રમાં ભૂસંપાદન રખડી પડ્યું હતું. હવે બીકેસીના 4.85 હેક્ટર જગ્યા પર 3,681 કરોડ રૂપિયાના ખર્ચે 54 મહિનાની અંદર બુલેટ ટ્રેનના શરૂઆતના અંડરગ્રાઉન્ડ ટર્મિનલ સ્ટેશનનું બાંધકામ થવાનું છે. બુલેટ ટ્રેન પ્રકલ્પને રેલવે બજેટમાં હાલમાં જ 19,952 કરોડનું ભંડોળ મંજૂર કરવામાં આવ્યું છે.
મુંબઈથી અમદાબાદ એમ બંને રાજ્યના મહત્ત્વના સ્ટેશનને જોડનારા 508 કિલોમીટર લંબાઈના બુલેટ ટ્રેન પ્રોજેક્ટને કારણે દર કલાકે 350 કિલોમીટરની સ્પીડથી ત્રણ કલાકમાં મુંબઈથી અમદાવાદ પહોંચી શકાશે. મેસર્સ એમઈઆઈએલ-એચસીસીના જોઈન્ટ વેન્ચરે આ કોન્ટ્રાક્ટ મેળવ્યો છે. મે. મેઘા એન્જિનિયરિંગ એન્ડ ઈન્ફ્રાસ્ટ્રક્ચર લિ. અને મે. હિંદુસ્તાન કન્સ્ટ્રક્શન કંપની લિ.એ એક સાથે મળીને આ સ્ટેશન બાંધવાનો કોન્ટ્રાક્ટ આપવામાં આવ્યો છે. 54 મહિના એટલે કે પાંચ વર્ષમાં અંડરગ્રાઉન્ડ ટર્મિનલ બાંધવામાં આવશે.
બુલેટ ટ્રેનના સી-1 પેકેજમાં કટ એન્ડ કવ્હર પદ્ધતિનું 467 મીટર લંબાઈનું બાંધકામ કરવામાં આવશે, જ્યારે વેન્ટિલેશન શાફ્ટ માટે 66 મીટરનું બાંધકામ કરવામાં આવશે. ટનલ બોઅરિંગ મશીન બહાર કાઢવા માટે આ શાફ્ટનો ઉપયોગ કરવામાં આવશે. પેકેજ-2માં સમુદ્ર નીચેના સાત કિલોમીટર સહિત કુલ 21 કિમી લંબાઈની ટનલનું કામ કરવામાં આવશે. આ કામ માટે ટેન્ડર પ્રકિયા હાથ ધરવામાં આવી છે. દરમિયાન રેલવે મંત્રાલયે આ રૂટ પરના મુંબઈના ચાર સ્ટેશનની ડિઝાઈન તૈયાર કરવામાં આવી છે. જેમાં બીકેસીના અંડરગ્રાઉન્ડ સ્ટેશનની ડિઝાઈન સમુદ્રના મોજાની થીમ પર આધારિત છે.
આ ટ્રેનના રૂટ પર કુલ 12 સ્ટેશન ઊભા કરવામાં આવવાના હોઈ, તેમાંથી 8 સ્ટેશન ગુજરાતમાં જ્યારે ચાર સ્ટેશન મુંબઈમાં આવશે. સાબરમતી, અમદાવાદ, આણંદ, નડિયાદ, વડોદરા, ભરૂચ, સૂરત, બિલિમોરા, વાપી એમ આઠ સ્ટેશન ગુજરાતમાં જ્યારે બોઈસર, વિરાર, થાણે અને બીકેસી એમ ચાર સ્ટેશન મહારાષ્ટ્રમાં હશે.

Save my name, email, and website in this browser for the next time I comment.
અજબ ગજબની દુનિયા – હેન્રી શાસ્ત્રીખૂબસૂરત સાળીએ કયા વર્ષે એસએસસી પાસ કર્યું હતું કે પછી સોસાયટીમાં રહેતી મિસીસ મહાપાત્રાએ કઈ તારીખે ગૃહ પ્રવેશ કર્યો હતો એ હોશે હોશે યાદ રાખનાર અનેક પતિરાજ પોતાની પત્નીરાણીનો હેપ્પી બર્થ ડે ભૂલી જતા હોય એવું જાણવા – સાંભળવા મળે છે.
પત્ની રિસાઈ જાય, રવિવારે લંચમાં તુરિયાનું શાક અને ઓસામણ બનાવે, પડખું ફરીને સૂઈ જાય… ટૂંકમાં બહુ નારાજ થઈ જાય. જોકે, સ્માર્ટ પતિ સરસ મજાની ગિફ્ટ લાવી પત્નીના મોઢા પર ઓરિજીનલ સ્માઈલ લાવી કેન્ડલ લાઈટ ડિનર પ્લાન કરે અને બધું ‘જૈસે થે’ થઈ જાય.
જોકે, ન્યૂઝીલેન્ડની પડોશમાં આવેલા ખોબા જેવડા દેશ સમોઆમાં તો પત્નીને ‘મેની મેની હેપ્પી રિટર્ન્સ ઓફ ધ ડે, ડાર્લિંગ’ કહેવાનું ભૂલી જનાર પતિએ આકરી કિંમત ચૂકવવી પડે છે. અહીં એવો રિવાજ છે કે પહેલી વાર પત્નીની વર્ષગાંઠ વિસરી ગયેલા પતિને ચેતવણી આપવામાં આવે છે કે ‘ભાઈ, બીજી વાર ભૂલતા નહીં, નહીં તો…’ બીજી વાર પત્નીનો જન્મદિવસ ભૂલી ગયેલા પતિને દંડ અથવા જેલની સજા થાય છે. આ ‘ગુના’ માટે કાયદામાં પાંચ વર્ષ સુધી જેલની સજાની જોગવાઈ છે.
મીડિયા રિપોર્ટ્સ અનુસાર આ કાયદાનું ચુસ્તપણે પાલન થાય એની તકેદારી રાખવા એક વિશેષ ટુકડી દેખરેખ રાખે છે. ફરિયાદ આવતાની સાથે જ ત્વરિત પગલાં લેવામાં આવે છે. મેરેજ થયા પછી નવોઢાને આ કાયદાની તલસ્પર્શી જાણકારી આપવામાં આવે છે.
સવાલ મનમાં એ ઊઠે છે કે લગ્નના
બીજા જ દિવસે બર્થડે હોય અને જો
વરરાજા ધમાલમાં વિશ કરવાનું ભૂલી જાય તો શું પત્ની ફરિયાદ કરી પતિને
દિલની કેદમાંથી જેલની કેદમાં મોકલતી હશે? જો જવાબ હા હોય તો હળાહળ કળિયુગ.
—
ડૉક્ટર – વકીલની મરોડદાર મથામણ
ડૉક્ટરનું પ્રિસ્ક્રિપ્શન વાંચવામાં તકલીફ પડે છે? વકીલની નોટિસ નથી સમજાતી? સેલિબ્રિટીના ઓટોગ્રાફ લીધા પછી અક્ષર ઉકલતા ન હોવાથી થોડા દિવસ પછી ભૂલી જવાય છે? માર્કેટમાંથી એવા મરોડદાર ખબર આવ્યા છે કે ડૉક્ટરો, વકીલો અને સેલિબ્રિટીઓ લલચાય છે કોસ્મેટિક સર્જરી કરાવવા. સેલિબ્રિટીને રૂપરંગમાં ચળકાટ રાખવામાં રસ હોય એ જાણે સમજ્યા, પણ ડૉક્ટર તુમ્હી સુધ્ધાં? અને મેરે કાબિલ દોસ્ત આપ ભી? એક મિનિટ, આ સર્જરીને ચહેરાની ચમક સાથે નહીં બલકે અક્ષરોના મરોડ સાથે નિસબત છે. કાગળ પર ઉતારેલા અક્ષર વાંચ્યા પહેલા જ જોઈને ગમી જાય એવા દેખાય એ સાટું આ ત્રિપુટી કાગઝ કલમ દવાત (કાગળ, પેન અને શાહીનો ખડિયો) લઈ કર્સીવ રાઇટિંગ (મરોડદાર અક્ષર)ના નિષ્ણાત મનાતા કેલિગ્રાફરને શરણે ગયા છે. આ કેલિગ્રાફર મંડળી સિગ્નેચર ડિઝાઇન કરી તેમને અક્ષરાનંદ આપી રહી છે. સૌંદર્યની દેખભાળ રાખનાર જેમ વ્યક્તિના દેખાવનું મેકઓવર કરે છે એમ પ્રિસિલા મોલિના નામના મેડમ હસ્તીઓના હસ્તાક્ષરનું મેકઓવર કરે છે. પોતાના હસ્તાક્ષરથી નાખુશ ક્લાયન્ટ મેડમ પાસે આવી સિગ્નેચર કરવાની નવી શૈલી શીખે છે, અલબત્ત મહેનતાણું ચૂકવીને.મોલિના મેડમનું માર્ગદર્શન મેળવી આ ડૉક્ટર, વકીલ અને અન્ય સેલિબ્રિટીના અક્ષર – હસ્તાક્ષર વાંચવામાં તો સરળતા પડે જ છે, એ કલાત્મક અને મરોડદાર દેખાતા હોવાથી નયનસુખ પણ મળે છે.
—
પ્રેમી છો દૂર છે, કિસ કરવી જરૂર છે
સુંદરજી બેટાઈની મશહૂર કવિતા ‘અલ્લાબેલી’માં ‘ડુંગર છો દૂર છે, જાવું જરૂર છે’ એવા ઉલ્લેખથી દ્રઢ મનોબળનો પરિચય થાય છે. અંતર ગમે એટલું લાંબું ભલે હોય પણ અંતરની ઈચ્છા બળવાન હોય તો કોઈ પણ અંતર અંતરાય ન બને એ ભાવાર્થ છે. સગવડ અર્થે લિવ ઈન રિલેશનશિપ અને ધન અર્થે લોન્ગ ડિસ્ટન્સ રિલેશનશિપને પ્રાધાન્ય આપતી આજની યંગ જનરેશન ટેક્નોલોજીની મદદથી દરેક સમસ્યાનું સમાધાન ગોતી કાઢવાની કોશિશ જરૂર કરે છે. બોયફ્રેન્ડ – ગર્લફ્રેન્ડ કે પતિ – પત્ની કે લફડા સદનના રહેવાસી એકમેકથી જોજન દૂર હોય અને અચાનક એકને બીજા માટે કે બન્નેને એકબીજા માટે હૈયામાં વહાલની ભરતી આવે અને ચુમ્મા લેવાનું મન થાય તો? ફલાઇંગ કિસ હવે આઉટડેટેડ ગણાય છે અને બાળકોને જ અપાય છે, હમઉમ્ર સાથે તો લિપલોક જ સુખનો અનુભવ કરાવે. પણ કરમસદમાં રહેતી વ્યક્તિને કેલિફોર્નિયા પહોંચી ગયેલી વ્યક્તિ માટે જાગેલી ઈચ્છાની પૂર્તિ કરવા ચીનની યુનિવર્સિટીના વિદ્યાર્થીઓએ એક ઉપકરણ બનાવ્યું છે. ‘થ્રીડી સિલિકોન ગેજેટ’ તરીકે ઓળખાતું આ ઉપકરણ મોઢાના આકારનું છે અને એ પહેરી તસતસતું ચુંબન લેવાનું જે ટેક્નોલોજીની મદદથી સામે છેડે એ જ ઉપકરણ પહેરીને બેઠેલી વ્યક્તિને સેન્સરની મદદથી કિસ થઈ હોવાનો અનુભવ કરાવે. બ્લૂટૂથ અને એક એપની મદદથી બે છેડે રહેલી વ્યક્તિના ફોન સંપર્કમાં આવે અને ‘ઔર પ્યાર હો ગયા’ જેવું થાય. જોકે, સોશિયલ મીડિયા પર કોઈએ આ ઉપકરણને વિચિત્ર ગણાવી એની ટીકા કરી છે તો કેટલાકને રમૂજ પણ થઈ છે. જેવા જેના વિચાર.
—
પિતાની ભૂલ પોલીસે સુધારી
સોશિયલ મીડિયા પર નર્યો બકવાસ કે ગાળાગાળી – નિંદા – આક્ષેપબાજી જ થાય છે એવું નથી. ‘ધન્ય આ ધરા, ધન્ય અહીંનું જીવન’ લાગણીનો અનુભવ કરાવતા પ્રસંગો પણ જોવા મળે છે. પોલીસનું નામ પડતાં જ ધ્રાસ્કો પડે એવા વાતાવરણમાં ખાખી ગણવેશધારીનું ઉમદા કાર્ય રણમાં મીઠી વીરડીનો અનુભવ કરાવે છે. સોશિયલ મીડિયા પર ઝળકી વાઇરલ થયેલા બનાવ અનુસાર ગુજરાતના કોઈ સ્થળે ‘બેટી પઢાઓ, બેટી બચાઓ’ સિદ્ધાંતમાં શ્રદ્ધા ધરાવતા પિતા પુત્રીને પરીક્ષા કેન્દ્ર પર મુકવા આવ્યા હતા. જોકે, પિતાશ્રી પાછા ફર્યા બાદ પુત્રીને ખ્યાલ આવ્યો કે પોતે ખોટા સેન્ટર પર પહોંચી છે. નસીબજોગે એ સમયે એ વિસ્તારમાં ફરજ બજાવતા પોલીસ ઓફિસરનું ધ્યાન દીકરીના રડમસ ચહેરા પર પડ્યું અને પૂછપરછ કરતા એ ખોટા પરીક્ષા કેન્દ્ર પર પહોંચી હોવાની જાણ થઈ. હોલ ટિકિટ ચકાસતા જાણ થઈ કે દીકરીનું કેન્દ્ર તો એ જ્યાં હતી ત્યાંથી ૨૦ કિલોમીટર દૂર હતું. પળવાર વિચાર કર્યા વિના પોલીસ અંકલે દીકરીને જીપમાં બેસાડી સાયરન ચાલુ રાખી જેથી ટ્રાફિકમાં રસ્તો મળી જાય અને બોર્ડ એક્ઝામ શરૂ થાય એ પહેલા તેને સેન્ટર પર પહોંચાડી દીધી. પોલીસનો દંડૂકો જાણે કે જાદુઈ લાકડી બની ગયો. આવા પ્રસંગને પગલે મીડિયામાં મોટેભાગે ખરાબ – અણગમતી છાપ ધરાવતા પોલીસ દળ માટે ફરી શ્રદ્ધાનો દીવો ટમટમવા લાગે છે.
—
પગ હોય તો માંડવે પહોંચાય
‘મન હોય તો માળવે જવાય’ કહેવતમાં ‘પગ હોય તો માંડવે પહોંચાય’નું ઉમેરણ કરવું પડે એવો બનાવ તાજેતરમાં મંદિરોનું મહત્ત્વ ધરાવતા ઓડિશામાં બન્યો છે. મહારાષ્ટ્રમાં ડ્રાઈવર મહાસંઘના હડતાલના એલાનને કારણે રોજિંદું જીવન અસ્તવ્યસ્ત થઈ ગયું છે તો બીજી તરફ ઓડિશામાં વરરાજાને પરણવાના દિવસે પગપાળા થવાનો વારો આવ્યો હતો. ‘રાજાને ગમે એ રાણી, બાકી બધી નકામી’ એ ન્યાયે એક ગામના યુવકને આસપાસના નહીં પણ દૂરના ગામની ક્ધયા પસંદ પડી અને મુહૂર્ત જોઈ લગ્ન દિવસ નક્કી કરવામાં આવ્યો હતો. જોકે, એ તારીખ કયા ચોઘડિયામાં નક્કી કરવામાં આવી હતી એ ખબર નથી, પણ લગ્નના દિવસે ડ્રાઈવરો હડતાળ પર હોવાથી ૨૮ કિલોમીટર દૂર આવેલા માંડવા સ્થળે વાજતે ગાજતે પહોંચવા માટે કોઈ વાહન ઉપલબ્ધ નહોતું. અલબત્ત ‘પ્યાર કિયા તો ડરના ક્યા’ એવું ગણગણી વરરાજા અને જાનૈયાઓએ લગ્નની આગલી રાત્રે જ ‘મન હોય તો માળવે જવાય અને પગ હોય તો માંડવે પહોંચાય’નો જાપ કરતા કરતા પગપાળા પ્રયાણ શરૂ કર્યું. લગ્નની વહેલી સવારે જાન માંડવે પહોંચી ગઈ અને લગ્ન સમયસર રંગેચંગે પાર પડ્યા. જીવનમાં નસીબ પણ કેવી કેવી ચાલ ચાલે છે નહીં!

Save my name, email, and website in this browser for the next time I comment.
મુંબઈ: ડિરેક્ટોરેટ ઑફ રેવેન્યૂ ઈન્ટેલિજન્સે (ડીઆરઆઈ) મુંબઈના ઈન્ટરનૅશનલ ઍરપોર્ટ પર અદિસ અબાબાથી આવેલા પ્રવાસીને આંતરી અંદાજે ૭૦ કરોડ રૂપિયાનું ડ્રગ્સ જપ્ત કર્યું હતું. તેની પૂછપરછ પછી એક હોટેલમાંથી નાઈજીરિયનને પણ તાબામાં લેવાયો હતો. અદિસ અબાબાથી આવનારો પ્રવાસી ઈન્ટરનૅશનલ ડ્રગ સિન્ડિકેટનો સભ્ય છે અને ડ્રગ્સની હેરફેર કરતો હોવાની માહિતી ડીઆરઆઈને મળી હતી. માહિતીને આધારે ડીઆરઆઈના અધિકારીઓએ ઍરપોર્ટ પર શંકાસ્પદ પ્રવાસીને આંતર્યો હતો. તેના સામાનની તપાસ કરવામાં આવતાં ટ્રોલી બૅગમાંથી ડ્રગ્સ મળી આવ્યું હતું.
બૅગમાંથી ૯.૯૭ કિલો હેરોઈન જપ્ત કરાયું હતું, જેની કિંમત અંદાજે ૭૦ કરોડ રૂપિયા હોવાનું અધિકારીએ જણાવ્યું હતું. ડ્રગ્સની ડિલિવરી નજીકની એક હોટેલમાં આપવાની હતી, એમ પ્રવાસીએ પૂછપરછમાં કહ્યું હતું.
માહિતીને આધારે પોલીસે હોટેલમાં છટકું ગોઠવી હેરોઈનની ડિલિવરી લેવા આવેલા નાઈજીરિયનને તાબામાં લીધો હતો.
નાઈજીરિયનના મુંબઈ સ્થિત નિવાસે તપાસ કરતાં ઓછી માત્રામાં કોકેઈન અને હેરોઈન જપ્ત કરવામાં આવ્યું હતું. ધરપકડ કરાયેલા બન્ને આરોપીની વધુ પૂછપરછ ચાલી રહી છે. ઉ

Save my name, email, and website in this browser for the next time I comment.
(અમારા પ્રતિનિધિ તરફથી)
મુંબઈ: રિટાયર્ડ સરકારી કર્મચારીઓના પૅન્શનમાં વધારો થવાની શક્યતા છે. રાજ્યમાં કર્મચારી પેન્શન યોજના, ૧૯૯૫ (ઈપીએસ-૯૫) એ કેન્દ્ર સરકારની સ્વયંનિધિ યોજના છે. એ બાબતે રાજ્ય સરકાર તરફથી કોઈ પણ કાર્યવાહી કરવામાં આવતી નથી. માત્ર આ યોજનામાં કર્મચારીઓને રિટાયરમેન્ટ બાદ મળતા પૅન્શનમાં વધારો કરવા બાબતે કેન્દ્ર સરકારને વિનંતી કરવામાં આવશે એવું કામગાર પ્રધાન ડૉ.સુરેશ ખાડેએ વિધાનપરિષદમાં જણાવ્યું હતું.
વિધાનપરિષદમાં પ્રશ્ર્નોત્તરકાળમાં ઉપસ્થિત કરવામાં આવેલ પ્રશ્ર્નના જવાબમાં સરકારે કહ્યું હતું કે ઈપીએસ-૯૫૫ આ યોજના ૧૦૦ ટકા કેન્દ્ર સરકાર પુરસ્કૃત યોજના છે. આ યોજના બાબતે તમામ અધિકાર કેન્દ્ર સરકારના શ્રમ અને રોજગાર મંત્રાલયના અખત્યાર હેઠળ હોઈ કર્મચારી ભવિષ્ય નિર્વાહ નિધિ સંગઠનની છે. રાજ્ય સરકાર તેમાં ફક્ત સમન્વયક તરીકે ભૂમિકા પાર પાડશે એવી સ્પષ્ટતા પણ સરકારે કરી હતી. ઉ

Save my name, email, and website in this browser for the next time I comment.
(અમારા પ્રતિનિધિ તરફથી)
મુંબઈ: મુંબઈ સહિતના વિસ્તારમાં ચાર-પાંચ દિવસથી પડી રહેલા વરસાદને કારણે વાતાવરણમાં રહેલી ધૂળ અને રજકરણ નીચે બેસી જતા મુંબઈનું આકાશ એકદમ ચોખ્ખું થઈ ગયું છે. મંગળવારે મુંબઈનો સરેરાશ ઍર ક્વોલિટી ઈન્ડેક્સ (એક્યુઆઈ) ૭૭ જેટલો નીચો નોંધાયો હતો. નવા વર્ષમાં પહેલી વખત ‘એક્યુઆઈ ’ સારી શ્રેણીમાં નોંધાયો છે. નવી મુંબઈમાં પણ એક્યુઆઈ ૬૫ જેટલો નોંધાયો હતો.
મુંબઈમાં છેલ્લા અનેક દિવસોથી વાતાવરણમાં પ્રદૂષણનું પ્રમાણ જોખમી સ્તરે નોંધાઈ રહ્યું છે. પ્રદૂષણને મામલે મુંબઈએ દિલ્હીને પણ પાછળ મૂકી દીધું હતું. પ્રદૂષણનું સ્તર જોખમી હદે વધવાને કારણે નાગરિકોમાં શ્ર્વાસોશ્ર્વાસને લગતી બીમારીનો ભોગ બન્યા છે. જોકે છેક ચાર મહિના બાદ મુંબઈમાં હવાની ગુણવત્તા સુધરી હતી.
સિસ્ટમ ઑફ ઍર ક્વોલિટી ઍન્ડ વેધર ફોરકાસ્ટિંગ ઍન્ડ રિસર્ચ (સફર) ડેશબોર્ડ મુજબ સોમવારે મુંબઈનો એક્યુઆઈ ૮૯ નોંધાયા બાદ મંગળવારે સતત બીજા દિવસે એક્યુઆઈ ૭૭ જેટલો નીચો નોંધાયો હતો. ૨૦૨૩ની સાલમાં પહેલી વખત મુંબઈનો એક્યુઆઈ આટલો નીચો નોંધાયો છે. આ અગાઉ મુંબઈમાં ૨૯ નવેમ્બરના એક્યુઆઈ ૪૯ નોંધાયો હતો.
મંગળવારે ‘સફર’ના ડેશબોર્ડ મુજબ કોલાબામાં એક્યુઆઈ ૮૯, મઝગાંવમાં ૭૬, વરલીમાં ૭૨, અંધેરીમાં ૬૩, ભાંડુપમાં ૫૩, મલાડમાં ૬૬ અને બોરીવલીમાં ૮૬ નોંધાયો હતો.
ઍન્વાયરમેન્ટાલિસ્ટના કહેવા મુજબ વાતાવરણમાં અચાનક આવેલા પલટાને કારણે મુંબઈની હવા ચોખ્ખી થઈ ગઈ છે. છેલ્લા બે દિવસથી મુંબઈ સહિત તેના આજુબાજુના વિસ્તારમાં પવન ફૂંકાવાની સાથે વરસાદ પડી રહ્યો છે. તેને કારણે વાતાવરણમાં રહેલી ધૂળ અને રજકરણો નીચે બેસી ગઈ છે. તેથી વાતાવરણ ચોખ્ખું થઈ જતા ઍક્યુઆઈ સારો નોંધાઈ રહ્યો છે. મુંબઈ સહિત રાજ્યમાં હજી ત્રણ-ચાર દિવસ આવું જ વાતાવરણ રહેવાનું હોવાથી મુંબઈનું વાતાવરણ પણ ચોખ્ખું રહેવાની શક્યતા છે.

Save my name, email, and website in this browser for the next time I comment.
જૈન સાધુની હિમાલય યાત્રા- આચાર્ય વિજય શ્રી હાર્દિકરત્નસૂરિજી મ.સા.(ગતાંકથી ચાલુ)
રોડ તો હતો જ નહીં એમ કહો તો ચાલે. મોટા મોટા પથ્થર ઉપરથી જ વાહનો આવ-જા કરતાં હતાં. અમારે પણ તેના ઉપરથી જ ચાલવાનું હતું. ચાલ્યા, ઉપરથી પથ્થર ગબડતા ગબડતા પસાર થઈ રહ્યા હતા. ગાડીનો થોડો પણ અવાજ સંભળાય કે તેના પ્રતિઘાતથી આઘાત પામતા પથ્થરો ક્યારે ગગડે કંઈ કહેવાય નહીં. જાણે તોપમાંથી ગોળા છૂટતા હોય એટલા વેગથી નીચે ઘસતા આવી નદીમાં જઈ પડે. ખૂબ સાવધાનીપૂર્વક ચાલતા લગભગ ૨ કિ.મી.નું આપત્તિજનક ક્ષેત્ર પુરૂં કર્યું. થાકી ગયા. સાંજનો વિહાર ૧૦ કિ.મી.નો હતો. જાણવા પ્રમાણે આગળ શોર્ટક્ટ આવશે એમાં ૩-૪ કિ.મી. ઓછું થઈ જશે એટલા માટે ચાલ્યા હતા. વાત સાચી જ હતી. ૪ કિ.મી. ચાલ્યાં ત્યાં શોર્ટકટ રસ્તો આવી ગયો. એક દોઢ કિ.મી. ચાલ્યા ત્યાં તો છેક હનુમાન ચટ્ટીમાં હનુમાનજીના મંદિર પાસે પહોંચી ગયા. રોડ તો ક્યાંય ફરીને આવેલો.
હનુમાન ચટ્ટી રહેવા માટે બસ સ્ટેન્ડની પાછળ ૮’ડ૮’ની રૂમ મળી એમાં ૪ જણને સમાવવાના બાકી ૩ બહાર સુવાના હતા પરંતુ, બહાર ઠંડી હતી. રૂમમાં ૬ જણ અને એકે ગાડીમાં રાત્રી વિશ્રામ કર્યો. થાક સારો લાગ્યો હતો. એમ કહો ને રાતના જે પડખે સૂતા એ જ પડખે સવારે ઊઠયા. ઘેરી ઊંઘ અને ઠંડીના કારણે પડખું કોઈએ ફેરવ્યું નહીં હોય. સવારે રૂમનો દરવાજો ખોલ્યો તો ધવલ ઉજાસ છેક રૂમમાં ફરી વળ્યો. આંખો ખુલે નહિ એટલો પ્રકાશ ચમકતો હતો. સામે સોનેરી હિમશિખરો ચમકી રહ્યા હતા. જાણે હજાર હજાર સોનાના સૂરજ હોય તેવો ભાસ થતો હતો. થાય જ ને. આજે અમને આદિશ્ર્વર દાદાના દર્શન થવાના હતા. રાહ શાની જોવાની? નીકળી પડ્યા. ૧૦. કિ.મી. ચાલ્યા પણ ચઢાણનાં કારણે ૨૦ જેવા થઈ પડ્યા એમાંય શોર્ટકટ રસ્તેથી ઓછું થયું બરાબર ૮.૩૦ વાગે અમે આદિશ્ર્વર દાદાના દરબારમાં બેઠા છીએ. પ્રભુ! આવી ગયા અમે આપનાં ચરણોમાં.
બદ્રીનાથમાં પ્રભુની અમીદૃષ્ટિની અમીધારામાં ઝીલવાનો પહેલો દિવસ અમારો જેઠ સુદ ૬, મંગળવાર, તા. ૧૯.૬.૨૦૧૮.
બદ્રીનાથ
જેઠ સુદ ૬, મંગળવાર, તા. ૧૯.૬.૨૦૧૮
આજે સવારે સોનાનો સૂરજ ઊગ્યો. આદિશ્ર્વર દાદાનાં ચરણોમાં બેઠી છીએ. સાડા આઠ વાગ્યા સુધી તો બદ્રીનાથ પહોંચી ગયા. ગામમાં પ્રવેશતા જ સૌ પહેલાં શ્ર્વેતાંબર જૈન ધર્મશાળા આવે. આ જ તો અમારું લક્ષ્ય હતું. અને પહોંચ્યા ખૂબ ભાવથી પ્રભુને ભેટ્યા. અહીંના મેનેજર અમિતભાઈ પણ હાજર જ હતા. અમે હોલમાં રહેવાનું પસંદ કર્યું. અમિતભાઈએ કહ્યું હોલમાં ઠંડી ઘણી લાગશે. રૂમમાં રહો. પણ અમને હોલ વધુ અનુકૂળ લાગ્યો.
બદ્રીનાથ ગામની ચારે બાજુ પહાડ બરફથી ઢંકાયેલા છે. ઉપાશ્રયની આગળ પાછળ શિખરો પર બરફ જામેલો છે. અહીં બેઠા બેઠા બારીમાંથી દેખાય છે. ઠંડી તો હતી જ.
પહેલી મુલાકાત અમિતભાઈ સાથે થઈ. બદ્રીનાથ- માણા- આસ-પાસ ક્ષેત્ર કાળનો પરિચય મેળવ્યો. જિનાલયમાં કામ બંધ અંગે કેટલીક વાત તેઓએ કરી. આવતીકાલે સવારે બદ્રીનાથમાં મૂળ પ્રતિમાના દર્શને જવાનું નક્કી કર્યું. સમય આપ્યો સવારે ૪.૦૦ વાગ્યાનો આજે તો પ્રભુભક્તિ કરીને થાક ઉતારવાનું જ વિચાર્યું.
મુંબઈથી અનિલભાઈ પરિવાર સાથે આવી પહોંચ્યો છે તેમની સાથે જ ટોકરશીભાઈ આધોઈવાળા મિત્રમંડળી સાથે આવ્યા છે. ગણપતભાઈ કિશનગઢવાળા અને વસંતભાઈ ઉડીસાવાળા પણ ૧૦-૧૨ દિવસ રહેવા આવી પહોંચ્યા છે. વાતાવરણમાં આનંદ સમાતો નથી. આકાશ તો વાદળથી ભરેલું છે. જોકે વરસાદ નથી.
બીજા દિવસે સમયસર અમે બદ્રીમંદિર પહોંચ્યા. ફૂલમાળા આદિ આવરણ દૂર થયા ત્યારે પ્રભુ પ્રતિમા પ્રગટ થઈ. લગભગ ૧૧ ઈંચનાં શ્યામવરણ પદ્માસનસ્થ પ્રભુ બિરાજ્યા છે. લગભગ ૧૦ મિનિટ સુધી અને બરાબર ધારીને દર્શન કર્યા. પ્રભુનું મુખ ઘસાઈ ગયું છે અથવા ખંડિત થઈ ગયું છે. પ્રતિમાનો આકાર માત્ર દેખાય છે. લગભગ આખું બીંબ ઘસાઈ ગયું છે. મુનિ પ્રિયંકરવિજય લેખિત ‘રુવપળબ્રૂ રુડક્કડયૃણ’ પુસ્તકમાં બદ્રીનાથજીનો ફોટો આપેલો છે જે સ્પષ્ટ જૈન તીર્થંકરની પ્રતિમા છે. શ્યામ આદિશ્ર્વર પ્રભુના પ્રતિમાજી હોય તેવું સ્પષ્ટ લાગે છે. વિ. સં. ૧૯૯૫માં બદ્રીનાથ આવેલા મુનિ પ્રિયંકરવિજયજી લખે છે કે-બદ્રીનાથના મંદિર પરિસરમાં દોઢ ફૂટ ઊંચી કાઉસગ્સ મુદ્રામાં એક પ્રતિમા છે. અભિષેક લગભગ ૨ કલાક ચાલ્યો. કોઈ પણ વ્યક્તિ આ વખતે પ્રભુના દર્શન કરી શકે. મુખ્ય મંદિરની જમણી બાજું ઘંટાકર્ણ વીરનું મંદિર છે જે અહીંના ક્ષેત્રપાલ મનાય છે. એક તરફ આદ્યશંકરાચાર્યની ગાદી છે. મુખ્ય દ્વારમાં પ્રવેશ કરતાં જ બે પુરોહિતો અભ્યાગતોને ચાંદલો કરીને ભંડારમાં પૈસા પૂરવાનો આગ્રહ કરી રહ્યા છે. અધિકાંશ યાત્રાળુઓ તો આંધ્રપ્રદેશ, કર્ણાટક, તમિલનાડુના છે. બાકી તો ઘણા ઓછા છે.
બદ્રીનાથ એટલે “બદ્રીવૃક્ષ નીચે પદ્માસનસ્થ બદ્રીનારાયણ વિષ્ણુમૂર્તિ’ હમણા તો કંઈ બદ્રીનું વૃક્ષ નથી. ‘બદ્રી’નો અર્થ જો બદરી-બોરડી કરતા હોય તો એ અયથાર્થ થશે કારણ કે આખા હિમાલયમાં ક્યાંય બોરનાં વૃક્ષો છે જ નહીં. બદ્રી નામનું કોઈ બીજું વૃક્ષ હશે. બૌદ્ધો બદ્રીનારાયણની મૂર્તિને બુદ્ધપ્રતિમા માને છે. વળી બદ્રીનાથનાં મૂળગર્ભગૃહમાં એક બુદ્ધપ્રતિમા પણ છે. બાકી કાળા પત્થરનું સામાન્ય મંદિર છે. મુખ્યદ્વાર લાકડાના કોતર કામવાળું ભવ્ય છે. ફ્રન્ટ એલીવેશન ખુબ સરસ લાગે છે. આખાય કંપાઉન્ડમાં લાકડાની ટાઈલ્સ લગાવી છે. સવારે મહાઅભિષેકનો લાભ લેવો હોય તો ૪૩૦૦/- રૂપિયા પ્રતિ વ્યક્તિદીઠ ચાર્જ છે. જે ૪.૩૦ થી ૭.૦૦ વાગ્યા સુધી મંદિરમાં જ બેસીને ૫૦ જણ માટે વી.વી.આઈ.પી. કાર્ડવાળા માણસો માટે છે. મંદિરની આગળ જ અલકનંદા વહી રહી છે. મંદિરની એક બાજુમાં ગરમ પાણીના કુંડ છે. ત્રીજો, ચોથો દિવસ પણ પરમાત્માની પાસે જાપ – ધ્યાન – ભક્તિ કરવામાં વિતાવ્યો. અહિંના હાથ બનાવટની કામળીઓ સરસ હોય છે. હિમાલયનાં બકરાનાં ઉનની એક કામળી ગમે તેવી ઠંડી રોકવા સમર્થ છે. તાપમાન ૫ ડિગ્રીથી લઈને ૧૦ ડિગ્રી હોય તો પણ એક કામળી જ ઠંડી રોકી શકે છે. અહિં એક વૃદ્ધવૈદ્ય છે. નિર્દોષ અને કામયાબ દવા આપે છે. હિમાલયની જડી બુટ્ટીનો પ્રભાવના સારા જાણકાર છે. એની મુલાકાત પણ અમે લીધી. બાકી તો ઠંડી ઘણી છે. ઉપાશ્રયમાંથી ક્યાંય બહાર જવાનું મન થતું નથી, એમાંય આટલા દિવસનો થાક થોડોક ઓછો થયો છે.
કહેવાય છે કે હિમાલયમાં બદ્રીનાથનાં ૭ મંદિરો છે.
૧. નર-નારાયણ પર્વતમાળાની વચ્ચે બદ્રીનાથનું મંદિર જ્યાં હમણાં અમે છીએ.
૨. પાંડુકેશ્ર્વરમાં યોગબદ્રી
૩. ભવિષ્યબદ્રી
૪. જોષીમઠમાં નૃસિંહ બદ્રી
૫. વૃદ્ધબદ્રી જે અણીમઠમાં છે. હરિદ્વારથી બદ્રીનાથ આવતા જોષીમઠથી ૮ કિ.મી. પહેલા આવે છે. અમે જોષીમઠ આવ્યા ત્યારે આ વૃદ્ધબદ્રીની મુલાકાત લેતા આવ્યા હતા. કહેવાય છે કે બદ્રીનાથજી પૂર્વકાળમાં અહિં બીરાજતા હતા. હમણા બદ્રીનાથમાં બીરાજે છે.
૬. ધ્યાનબદ્રી ઉરગમ વેલીમાં છે.
૭. આદિબદ્રી કર્ણપ્રયાગથી ૧૯ કિ.મી. દૂર છે.
હિમાલયમાં વિહરવાનો આનંદ જ અનોખો છે. જો કે હમણાં તો ધરતી ઉપર બળબળતો ઉનાળો તપતો હશે. અહીં તો ગરમીનું નામ નિશાન નથી. ભરબપોરે પણ જાડી કામળી ઓઢીને તડકે બેસવું પડે. એ તો સારું હતું ઉપાશ્રય હોલની પાછળ જ બેસાય તેવી સારી જગ્યા હતી અને અહીંથી છેક માણા સુધી મનભાવન દૃશ્યપાન કરી શકાતું હતું. એક તરફ નર પર્વત અને બીજી તરફ નારાયણ પર્વત. બન્નેના શિખરો વાદળોથી સંતાકુકડી રમતા હતા. બદ્રીક્ષેત્ર મંદરાચલ પર્વતની ગોદમાં છે.
શિખરો ઉપર બરફ જામેલો છે. જો કે ઘણો બધો ઓગળી ગયો છે. આજે પણ સવારે ૪ વાગે બદ્રીનાથ મંદિરમાં જઈ આદીશ્ર્વર પ્રભુના દર્શન કર્યાં હતા.
બદ્રીનાથમાં રહેવાનું ખૂબ મન થાય પણ હવે એક બે દિવસમાં નીકળવું જ પડશે. પણ ‘પાછા એક વાર વધુ દિવસો સુધી રોકાવા માટે અહીં આવવું અને ખરેખરો હિમાલયને માણવો’ એવો નિશ્ર્ચય કર્યો. બદ્રીનાથ ક્ષેત્રમાં જ ઘણા ક્ષેત્રો જે જેની સ્પર્શના કરવા જેવી છે. જેમકે સ્વર્ગારોહણ – નિલકંઠ પર્વત – નાભીરાજાના ચરણ પાદુકા – વ્યાસગુફા વિગેરે.
હિમાલયની તાજી યાદોને મનમાં મમળાવતા અને ભવિષ્યમાં બદ્રીનાથ આવીશું ત્યારે શું કરશું? તેના વિકલ્પો કરતા અમારો દિવસ પસાર થયો.
માણા
જેઠ સુદ ૧૧, શનિવાર, તા. ૨૩.૬.૨૦૧૮
નર અને નારાયણ પર્વતમાળાની વચ્ચેથી આજે સવારનાં પહોરમાં જ માણા ગામ તરફ અમે પ્રયાણ કર્યું. ત્યાં ડાબી બાજુનું નીલકંઠ શિખર ઝળાહળા થઈ રહ્યું હતું.
ગંગાજળની સુવર્ણરજત પતરાંવડે મઢયું ન હોય એવાં રમણીય શૃંગને જોતાં – જોતાં અમે આગળ વધ્યા. ૩ કિ.મી. ચાલ્યા ત્યાં તો માણા આવી ગયું. અમારે જવું હતું ‘માતા મંદિર’ તે પહેલા ‘ભીમપૂલ’ – સરસ્વતી નદીની મુલાકાત લઈ લેવી. અહીંથી થોડુંક ઉપર ચઢ્યા ત્યાં સરસ્વતી સાથે અલકનંદાના સંગમનાં દર્શન થયા. બસ સરસ્વતી તો અહીં સુધી જ આવે છે. આગળ તો બહુ દૂરથી આવતી હશે તેવું, પાણી અને પ્રવાહ જોઈને સ્પષ્ટ લાગે છે. અમે ભીમપૂલ પહોંંચ્યા. (ક્રમશ:)ઉ

Save my name, email, and website in this browser for the next time I comment.
સાઉથની ફિલ્મોના સુપરસ્ટાર અલ્લુ અર્જુનની સુપરહિટ ફિલ્મ ‘પુષ્પાઃ ધ રાઇઝ’ને બોક્સ ઓફિસ પર જોરદાર સફળતા મળી હતી. ફિલ્મના પહેલાં ભાગથી જ દર્શકો આતુરતાપૂર્વક બીજા ભાગની રાહ જોઈ રહ્યા હતા. હવે આ દર્શકો માટે જ મહત્ત્વના સમાચાર આવી રહ્યા છે. હાલમાં જ આ ફિલ્મના ટ્રેઈલર અંગેના સમાચાર આવી રહ્યા છે અને આ સમાચાર અનુસાર ‘પુષ્પા 2: ધ રૂલ’નું ટીઝર અલ્લુ અર્જુનના જન્મદિવસ પર રિલીઝ કરવામાં આવશે.
જી હા, આવતા મહિને એટલે કે 8મી એપ્રિલના રોજ અલ્લુ અર્જુનનો જન્મદિવસ છે અને આ દિવસે જ નિર્માતા અલ્લુ અર્જુનના આ ખાસ દિવસે ત્રણ મિનિટનું એક્શન પેક્ડ ટીઝર રિલીઝ કરવાની તૈયારી કરી રહ્યા છે. સૂત્રો પાસેથી મળી રહેલી માહિતી અનુસાર, આ ફિલ્મનું એક એક્શન સિક્વન્સ બેંગલુરુમાં શૂટ થઈ રહ્યું છે અને ટૂંક સમયમાં મલયાલમ અભિનેતા ફહાદ ફાઝીલ પણ તેમાં જોડાશે.
ફિલ્મ ‘પુષ્પા’ના પહેલા પાર્ટની સુપર સક્સેસ બાદ મેકર્સ હવે ફિલ્મની સિક્વલ માટે વધુ મહેનત કરી રહ્યા છે. ફિલ્મના નિર્દેશક સુકુમારે પણ ટીઝરના ફાઈનલ કટને ઓકે કરી દીધું છે. સંગીતકાર દેવી શ્રી પ્રસાદ હાલમાં ટીઝરમાં બેકગ્રાઉન્ડ સ્કોર એડ કરી રહ્યા છે.
મીડિયા રિપોર્ટ્સમાં એવો પણ દાવો કરવામાં આવી રહ્યો છે કે અભિનેત્રી સાઈ પલ્લવી ‘પુષ્પા 2’માં મહત્વની ભૂમિકા ભજવતી જોવા મળશે. જોકે હજુ સુધી આ અંગેની કોઈ સત્તાવાર જાહેરાત કરવામાં આવી નથી. ફિલ્મ ‘પુષ્પા’માં અલ્લુ અર્જુન સિવાય રશ્મિકા મંદન્ના અને ફહાદ ફાઝીલ પણ જોવા મળ્યા હતા. આ ફિલ્મ 17 ડિસેમ્બર 2021ના રોજ રીલિઝ થઈ હતી…

Save my name, email, and website in this browser for the next time I comment.
મુંબઈ: આગામી વર્ષે મહારાષ્ટ્રમાં લોકસભા અને વિધાનસભાની ચૂંટણી નિશ્ચિત છે. મહારાષ્ટ્ર રાજ્યના ભાજપ (ભારતીય જનતા પક્ષ)ના નેતાઓની વચ્ચે અત્યારે ચર્ચા-વિચારણા ચાલી રહી છે કે બંને ચૂંટણી એકસાથે યોજવી કે નહીં. પક્ષમાં એક જૂથ માને છે કે બંને ચૂંટણી એકસાથે યોજવામાં આવે, જ્યારે બીજું એક જૂથ ઈચ્છે છે કે જો એકસાથે ચૂંટણી યોજવામાં આવે તો મોદી ફેક્ટરનો ફાયદો શિંદે-ભાજપના ગઠબંધનને થઈ શકે છે. વાસ્તવમાં અમુક લોકોને લાગે છે કે તેનો સીધો લાભ ભાજપને મળી શકે છે, જ્યારે એક જૂથ ઈચ્છે છે કે આ બંને ચૂંટણી અલગ અલગ રીતે યોજવામાં આવે. આગામી વિધાનસભા અને લોકસભાની ચૂંટણીને ધ્યાનમાં રાખીને પક્ષ દરેક પ્રકારના લાભ-ગેરલાભનું વિશ્લેષણ કરી રહ્યા છે. આ મુદ્દા પર ભાજપના એક મોટા નેતાએ નામ નહીં આપવાની શરતે જણાવ્યું હતું કે હાલમાં આ મુદ્દા પર ચર્ચા વિચારણા ચોક્કસ ચાલી રહી છે. આ બાબતે અન્ય એક નેતાએ કહ્યું હતું કે આ ફક્ત એક નેતા વિચારતા નથી, પરંતુ અલગ અલગ મતવિસ્તારના પક્ષના કાર્યકર્તાઓને પણ જણાવવામાં આવી છે.
ત્યારબાદ પક્ષના અધિકારીઓની બેઠક યોજવામાં આવી હતી. મહારાષ્ટ્રમાં તો આ મુદ્દે છેલ્લા કેટલાક દિવસોથી લોકસભા અને વિધાનસભાની ચૂંટણી યોજવા અંગે ચર્ચા ચાલી રહી છે. આ બાબતમાં મહારાષ્ટ્રના મુખ્ય ચૂંટણી અધિકારીએ કહ્યું હતું કે હાલના તબક્કે મહારાષ્ટ્ર રાજ્યના વિવિધ જિલ્લાની મુલાકાત કરી હતી અને શરુઆત વિદર્ભમાં કરી હતી. ચૂંટણીની તૈયારી ફક્ત એક મહિનામાં પૂરી થઈ ના શકે અને એના માટે થોડો સમય લાગી શકે છે. ઉલ્લેખનીય છે કે આ અગાઉ તેનો પ્રયોગ ૧૯૯૯માં કરવામાં આવ્યો હતો. એ વખતે ખાસ કરીને શિવસેના અને ભાજપને સૌથી વધારે નુકસાન થયું હતું. ઉ

Save my name, email, and website in this browser for the next time I comment.
The website from which you got to this page is protected by Cloudflare. Email addresses on that page have been hidden in order to keep them from being accessed by malicious bots. You must enable Javascript in your browser in order to decode the e-mail address.If you have a website and are interested in protecting it in a similar way, you can sign up for Cloudflare.
Cloudflare Ray ID: 7aba22437f88b066
•

      Your IP:
      Click to reveal
35.196.195.237
•

Performance & security by Cloudflare
તસવીરની આરપાર – ભાટી એન.પૃથ્વીના સ્વર્ગ સમાન માઉન્ટ આબુ પ્રાચીન સંસ્કૃતિનો અનુપમ ખજાનો, સહેલાણીઓનું મનમોહક પ્રવાસન સ્થાન, આસ્થાળુઓનું યાત્રાધામ, જૈનોનું કલાત્મક દેરાસર, ઋષિઓની તપોભૂમિ ઊંચા ઊંચા ગગનચૂંબી શિખરો ઉનાળાનો ઉષ્ણતામાનનો પારો ઊંચે ચઢે તેમ શીતલહેરની મોજમજા માણવા પ્રવાસીઓ આ તરફ દોડ મૂકે છે…! માઉન્ટ આબુનું સર્વોચ્ચ શિખર ગુરુ શિખર ૫૬૫૩ ફૂટ ઊંચાઈએ આવેલ છે. એ મનહર જગ્યાએથી સૃષ્ટિનું નિર્દેશન કરતા જાણે ‘એરોપ્લેન’માંથી નિહાળતા હોય તેવી અનુભૂતિ તંતોતંત થાય છે…! અરવલ્લી પર્વતમાળાનો એક ભાગ આબુ પર્વત લગભગ ૩૦ કિ.મી. લાંબો ૨૪.૩૬ ઉત્તર અક્ષાંશ તથા ૭૨.૪૫ પૂર્વ દશાતર આવેલ છે. રાજસ્થાન આખો રેગીસ્તાન (રેતીનો વિસ્તાર) છે, જેમાં આબુ પર્વત જ લીલોછમ છે…! જ્યાં ગરમીની સિઝનમાં ઠંડુંગાર વાતાવરણ રહે. હિન્દુ લોકો દેવતાઓનું નિવાસસ્થાન માને, જૈન લોકો દેલવાડાના દેરાના કારણે તીર્થસ્થળ ગણે છે.
માઉન્ટ આબુની કંદરાઓ ગગનચૂંબી છે. તેમાં વાંસ, તાડ, આંબા, ચંપો, ચમેલી, કેવડો અને જુહી જેવા સુગંધિત ફૂલો વૃક્ષોમાં નિહાળવા મળે છે. પશ્ર્ચિમ ભારતમાં ખાસ ઠંડકતા માટે ખૂબ જ પ્રચલિત એવું માઉન્ટ આબુ પર્વત બનાસ નદીના પાદરમાંથી પસાર થાય છે. આબુ રોડ અમદાવાદથી ૧૬૮ કિ.મી. દૂર આવેલ છે. આબુરોડ રેલવે સ્ટેશન બહાર નીકળતા બસ સ્ટેન્ડ આવે ત્યાંથી મિનિમમ ભાડાથી ૨૮ કિ.મી. દૂર માઉન્ટ આબુ જવાય. આ ૨૮ કિ.મી.નો રસ્તો ઊંચા શિખરોને ગોળાકાર ફરતા ચઢાણવાળા વિસ્તારમાંથી ધીમી ગતિએ ચાલતી બસમાંથી નયનરમ્ય પર્વતોને નિરખવાનો અતુલ્ય લહાવો અદ્ભુત લાગે છે. આબુ એટલે આરસ પથ્થરોનો શ્ર્વેત ખજાનો અહીં આરસ પથ્થરની ઘણી બધી ખાણો આવેલ છે, જેથી આબુ રોડ ગામમાં આરસની ઘણી ફેકટરી આવેલ છે. આબુરોડથી માઉન્ટ આબુ પહોંચ્યા બાદ પ્રવાસમાં ગુરુ દત્તાત્રેય સુધીનો પ્રવાસ કરાવે. અહીં રહેવા તેમ જ જમવાની ઉત્તમોત્તમ સુવિધા પ્રાપ્ત છે. માઉન્ટ આબુમાં અસંખ્ય હોટલો અને ખરીદીનો ભવ્ય ખજાનો છે. રોજના હજારો યાત્રિકો પ્રવાસીઓની આવનજાવન રહે છે. અહીં સુખી સંપન્ન લોકો પોતાની મોટરકાર લઈને ફેમિલી સંગાથે આવે છે. ઉનાળાની સિઝન ખૂલવાની તૈયારી છે. શિયાળો અલવિદા કહે છે અને ઉનાળાના આકરા તડકા પડવાનો શુભારંભ થવા લાગ્યો છે. ગરમીથી શિતળતાનું સુરક્ષા કવચ માટે માઉન્ટ આબુ ધ બેસ્ટ હિલ સ્ટેશન છે. તેમ જ જૈનોના દેલવાડાના દેરા તેમ જ અસંખ્ય ધર્મસ્થળની મુલાકાતે જાણે માનવ સહેલાબની મેળો ભરાયો હોય તેમ માનવ મહેરામણ માઉન્ટ આબુ ઉપર આવી જશે…! ત્યારે વાચકોને આ લેખ પૂરક ગાઈડને ખૂબ જ ઉપયોગી થાય તે માટે મેં રૂબરૂ માઉન્ટ આબુની મુલાકાત લઈ વિવિધ આહ્લાદ્ક નયનરમ્ય તસવીરોનો નઝારા સાથે માઉન્ટ આબુની સંક્ષિપ્ત માહિતી અત્રે પ્રસ્તુત છે. ઉ

Save my name, email, and website in this browser for the next time I comment.
મુંબઈઃ બિગ બોસ 14 પછી રાતોરાત લાઈમલાઈટમાં આવેલી નિક્કી તંબોલી પોતાના લેટેસ્ટ ફોટોશૂટને લઈને ચર્ચામાં છે. નિક્કી તંબોલી હંમેશાં પોતાના ગ્લેમરસ ફોટોગ્રાફ અને રીલ પોસ્ટ કરતી રહે છે. તાજેતરમાં ફરી એક વખત નિક્કીએ પોતાના બોલ્ડ અવતારના ફોટોશૂટ શેર કર્યો છે જેને જોઈને ચાહકો ભરપૂર વખાણ કરી રહ્યા છે. નિક્કી તંબોલી તેના બોલ્ડ અને દિલકશ અંદાજ રજૂ કરીને સોશિયલ મીડિયા પર તરખાટ મચાવ્યો છે, જેમાં કથિત પ્લાસ્ટિક સર્જરી માટે પણ જોરદાર ટ્રોલ પણ કરવામાં આવી હતી.
નિક્કીએ લેટેસ્ટ ફોટોશૂટમાં બ્લુ કલરની મિની-બૉડીકોન ડ્રેસ પહેરેલો છે, જેમાં તેણી ખૂબ જ સુંદર દેખાઈ રહી છે. ફેન્સ તેની આ અદાઓ પર ફિદા થઈ રહ્યા છે. નિક્કી તંબોલી પોતાની હૉટ અને ટોન્ડ બોડીને ફ્લોન્ટ કરતી નિક્કી ખૂબ જ સેક્સી દેખાઈ રહી છે. ઈન્સ્ટાગ્રામ પર પોસ્ટ કરવામાં આવેલા ફોટોગ્રાફ પર લખ્યું છે કે આઈસ ઓન મી. કલાકોમાં તેના ફોટોગ્રાફને લાખો લાઈક મળી છે, જ્યારે હજારો લોકોએ કમેન્ટ કરી છે. નિક્કી તંબોલીએ આ બ્લુ રંગના ડ્રેસ સાથે હાઈ હિલ્સ પહેરી હતી. તેના કર્લી વાળ અને ન્યૂડ મેકઅપ તેના લુકમાં ચારચાંદ લગાવી રહ્યા હતાં. એના અગાઉ આ જ રંગના બોલ્ડ ડ્રેસમાં લખ્યું હતું કે હોટર ધેન યોર એક્સ, બેટર ધેન યોર નેક્સ્ટ.
હાલ એક્ટ્રેસ પોતાની કથિત નાકની સર્જરીને લઈને ચર્ચામાં છે. આ ફોટો જોયા બાદ લોકોએ ફરી કોસ્મેટિક સર્જરીની ચર્ચા શરુ કરી દીધી છે અને તેની ઝાટકણી કાઢવામાં આવી હતી. નિક્કી તંબોલી મૂળ મહારાષ્ટ્રની છે તથા શરુઆત તેલુગુ સિનેમાથી કરી હતી. તમિલ ફિલ્મોની સાથે બિગ બોસ 14 સિઝનમાં સૌથી વધારે જાણીતી બની હતી, પરંતુ સોશિયલ મીડિયામાં સૌથી વધુ જાણીતી બની હતી. આ ઉપરાંત, જાણીતી એડવેન્ચર સીરિયલ ફીયર ફેક્ટરઃ ખતરો કે ખેલાડીમાં પણ ભાગ લીધો હતો.  A post shared by Nikki Tamboli (@nikki_tamboli)

Save my name, email, and website in this browser for the next time I comment.
